*VÁNOČNÍ SVÁTKY A JEJICH SYMBOLY*

**Jaroslava Králová**

**_Ten, kdo nemá Vánoce v srdci, nikdy je nenajde pod vánočním
stromečkem._**

**R. L. Smith**

**VÁNOČNÍ SVÁTKY**

***Původ slova Vánoce je podle historických pramenů v staroněmeckém
výrazu ***____„____den wihem Nachten“____***, který ve volném překladu
znamená posvátné noci nebo svaté noci. Pojmenování Vánoc tedy vzniklo v
dávné době před křesťanstvím a označovaly se tak dny a noci, spojené se
slunovratem. Postupně se původní výraz změnil na ***___Weihnachten
___**a v českém jazyce na Vánoce.**

**Slunovrat**

Období zimní a letní rovnodennosti – slunovrat, bylo v dávných dobách
očekávanou a tajemnou událostí. Lidé ho oslavovali, protože bylo
příslibem návratu slunce, a k této době se také váže mnoho přání,
věšteb, říkadel, písní, koled, zvyků a tradic. **Období Vánoc se vždy
oslavovalo jako jedno z nejdůležitějších období v roce. Doba zimního
slunovratu znamenala naději, že slunce, a s ním i podmínky pro život, se
vrací.**

**Naši pohanští předci měli vánoční období spojené s oslavou slunovratu
(21. prosinec – zimní slunovrat). Součástí oslav byly obřady (neobešly
se bez obětí někdy i lidských), které měly přinést hojnost, zdraví a
štěstí v nadcházejícím roce. Smyslem bylo, aby se nejvyšší bůh odebral
do podsvětí a osvobodil Slunce, zdroj života a záruky hojnosti. Proto
lidé zapalovali ohně a přinášeli oběti (lidská krev byla považována za
podstatu života a plodnosti). Když kněz ohlásil, že bůh vyhrál, nastaly
oslavy, obdarovávání se navzájem, převlékání se do masek a tropení hluku
s cílem odehnat zlé duchy.**

**Podle staroslovanské mytologie je zimní slunovrat chvíle, kdy slunce
sestoupí na nejnižší bod oblohy a den je nejkratší v celém roce - proto
se nazývá kračunem. A právě v okamžiku, kdy Slunce na kračun zapadá,
umírá Dažbog, syn Svarogův. Nastávají noci, vládne tma svojí největší
mocí. Zima vítězí, nastává doba odpočinku, vláda Morany. Ale nic v
přírodě se nikdy nezastaví - tuto noc zplodí Svarog, bůh ohně, znovu
svého syna, boha Slunce Dažboga. +
A při ranním rozbřesku spatří svět opět Božice, nově zrozeného Dažboga.
Je to důkaz, že po zimě přijde opět jaro, že po době strádání přijde
opět doba hojnosti. Dažbog Svarožic je zatím slabý a vláda zimy trvá
dál, ale nebude to již dlouho a v podobě mladíka Jarovíta svrhne na
počátku jara Moranu.**

**Křesťané zjistili, že tyto oslavy nedokáží vymýtit, tak si je
přizpůsobily a 25. prosinec stanovili jako den narození Ježíše Krista.
Jeho narození/zrození je vlastně oslava narození Slunce/světla. Ježíš je
symbolem světla křesťanské víry.**

**Takže Vánoce a Nový rok, jak je v současnosti oslavujeme, jsou směsicí
pohanských a křesťanských symbolů, zvyků a oslav.**

**_Vánoce jsou láska v akci._**

**D. Evans**

**Advent**

****Toto slovo pochází z latinského „adventus“ – příchod. Je to doba
očekávání příchodu věčného světla, které se rodí v nejtemnější noci. Dne
21. prosince (zimní slunovrat) se znovu rodí Slunce, které přichází
****v noci z 24. na 25. prosince, kdy se opět zrodí bůh Slunce.
****Dříve se obvykle počítal den od západu slunce do dalšího západu
slunce. V novověku se počítá od půlnoci do půlnoci.

**Křesťané očekávají příchod Páně, narození Ježíše Krista. Advent
zahrnuje čtyři neděle církevního roku (číslo čtyři je posvátné – máme
čtyři roční období, čtyři živly, čtyři světové strany apod.). Poslední
adventní neděle připadá vždy na neděli před 25. prosincem. Advent končí
o půlnoci 24. prosince, dnem narození Páně.**

**Adventní doba byla dobou postní, střídmosti, byla provázena mnohými
zákazy. Přestalo se tančit a nekonaly se svatby. Každé adventní ráno
chodili dospělí i děti na bohoslužby zvané „roráty“. Zpívali při nich
písně, z nichž úvodní začínaly slovy „Rorate caeli …“ („Rosu dejte
nebesa shůry“). V kostelních lavicích si lidé svítili tzv. rorátními
svíčkami.**

****

image:Pictures/10000000000005A0000001E0DAA941A0ECA0BB19.png[image,width=642,height=214]

_*Adventní věnec* _

Od 19. století je symbolem adventu adventní věnec. Mívá tvar kruhu,
který se pokládá na stůl nebo zavěšuje. Kruh je symbolem cyklu života i
koloběhu roku. Nemá konec ani začátek a proto připomíná věčný život,
znovuzrození.

Dnes je hlavním symbolem adventu. Je holdem tomu, kdo je očekáván a kdo
zároveň přichází jako vítěz, král a spasitel – Ježíš Kristus.

V katolických zemích, i v naší republice, používáme čtyři svíce.
Č***tyři svíčky znázorňují čtyři adventní neděle před Vánocemi. Jejich
světlo*** symbolizuje přicházejícího Krista, který rozptyluje temnotu a
strach, neboť on je „Světlo světa“. +
Původní barva svíček na věnci byla barva fialová, která symbolizuje
důstojnost, pokání, ztišení, pokoru, čekání. Luteráni v Americe
používají modrou, protestanti používají červenou. Svíce se zapalují
postupně a to proti směru hodinových ručiček (symbolické vracení se
proti proudu času ke svým duchovním kořenům). Někteří vkládají pátou,
bílou svící, symbol Krista, doprostřed věnce. Ta se zapaluje o Štědrém
večeru. **Její zapálení symbolizuje příchod světla do světa.**

**_Adventní kalendář_**

**je mladý ale velice oblíbený zvyk. Děti dostávají čokoládový kalendář
s 24 okénky. Každý den si otevřou jedno okénko a najdou tam kousek
čokolády, většinou ve tvaru symbolu Vánoc. Na Štědrý den si otevřou
poslední okénko a čekání je u konce. Kalendář nemusí obsahovat jen
čokoládu, jsou různé varianty – s drobnostmi, čajem, kosmetikou,
hračkami apod. Tento zvyk si oblíbili i dospělí a vzájemně se
obdarovávají adventním kalendářem.**

Sv. Mikuláš

Mikuláš se narodil se roku 280 v Řecku, byl biskupem. Zemřel 6. prosince
a v tento den slavíme jeho svátek. Mikuláš je přítel dětí, ochránce
manželů, patron námořníků a vězňů. Mikuláš naděluje dárky přes noc do
boty (dnes je to také vánoční punčocha) nebo osobně – tehdy ho
doprovázejí andělé (nebo anděl) a čert. Mikuláš obdarovává děti 5.
prosince (dříve se obvykle počítal nový den od západu slunce do dalšího
západu, proto nadílka večer +
5. prosince). U nás má Mikuláš podobu dobrosrdečného starce s bílým
plnovousem a je oblečen jako skutečný biskup s berlou v ruce. Doprovází
ho anděl (symbol dobra) a čert (symbol zla).

== *24. prosinec – Štědrý den*

Dle křesťanů je 24. prosinec Štědrým dnem a slaví se narození Adama a
Evy, prvních lidí, které stvořil Bůh. Narození Ježíše se slaví až o den
později. Večerní nadílka 24. prosince je pozůstatek toho, že se dříve
počítal nový den od západu slunce do dalšího západu (den Narození
Ježíše, stanovený křesťany na 25. prosince, by dle pohanů začínal po
západu slunce 24. prosince, dle novověkého počítání o půlnoci z 24.
prosince na 25. prosince). Nadílka symbolizuje štědrost Boha Otce
(narození Ježíše je v podstatě boží dar lidstvu).

== *25. prosinec – Hod boží vánoční*

== Slaví se narození Ježíše v Betlémě a to Půlnoční mší. V tento den se sloužili ještě dvě mše – Jitřní (za svítání) a Velká (dopoledne). V tento den se oslavuje a hoduje, schází se rodina, rozjímá se. Nesmí se pracovat, protože jde o velký duchovní svátek.

== *26. prosinec – Svatý Štěpán*

Den je zasvěcený Svatému Štěpánovi, mučedníkovi, který hlásal příchod
Ježíše a byl za to Židy ukamenován. Tradicí jsou obchůzky koledníků.

*6. leden - Tři králové*

Staří Slované vnímali v tento den příchod Tří králů – bohů Svaroga,
Peruna, Velesa. Vládnou totiž v jednotlivých světech, které jsou
navzájem propojené a tvoří všehomír. Svarog vládne ve svět bohů (Prav),
Perun vládne v našem světě (Jav), v podsvětí (Nav) vládne Veles. Brzo
ráno na Tři krále se posvěcovala voda v potocích a řekách a lidé se v ní
umývali. Posvěcovala se voda i v přinesených nádobách – pak se používala
na léčitelské a magické obřady. Křída, posvěcená v tento den, získala
také magické vlastnosti (kruh, nakreslený touto křídou, poskytoval
neproniknutelnou ochranu proti zlým silám, čarodějnicím a démonům).

Večer se předpovídala budoucnost. Lidé si zapálili stejně dlouhou svíčku
a komu nejdříve dohořela, zemřel jako první. Další věštba spočívala v
tom, že se vzalo sedm určitých předmětů, ty se přiklopily sedmi hrnky a
každý si pak zvolil jeden hrnek. Podle toho, jaký předmět byl pod ním,
se věštilo, dotyčného čeká (peníz – bohatství, hřeben – nedostatek,
prsten – svatba, kousek látky – cestování, figurka dítěte – narození
dítěte, kousek chleba – dostatek všeho, kousek uhlí – nemoc nebo smrt).

Tři králové (Kašpar, Melichar, Baltazar) bylo označení mudrců z východu,
kteří se přišli poklonit narozenému Ježíškovi do Betléma a přinesli mu
dary hodné krále: zlato, kadidlo a myrhu.

V katolických zemích je zvykem v tento den psát na dveře domů a chlévů
zkratku

__K † M † B (__nebo latinský ekvivalent __C † M † B) † příslušný rok,
__jako formuli požehnání.

V lidovém pojetí panuje názor, že jde o iniciály tří králů (Kašpar,
Melichar, Baltazar).

Ve skutečnosti je to zkratka latinského požehnání: „Christus mansionem
benedicat“ – neboli: „Ať Kristus požehná tomuto domu.“ Trojí znamení
kříže je na dveřích domu jako pečeť, protože když jsou dveře zapečetěny,
nemohou dovnitř proniknout zlé síly. Trojka je silně magické, posvátné
číslo - hlavní či důležitá božstva bývají často trojjediná (jeden
bůh/bohyně ve třech entitách). Např. v křesťanství Svatá Trojice – Otec
(Bůh, stvořitel světa), Syn (Ježíš Kristus, vykupitel světa), Duch Svatý
(posvětitel světa); keltská bohyně Morrigan vystupuje__ __ve třech
podobách: Morrigan, Badb, Memain/Macha (objevuje se jako krásná žena,
čarodějnice, havran/vrána).

Vánoční noci

Vánoční noci

Země chová ve svém klíně

světlo nové doby,

……

V tuto dobu působí osudové síly,

potlačené vzpomínky,

……

Staré dluhy chtějí být splaceny.

……

Sudičky u podzemních pramenů

prohlížejí utkaný vzorek života.

…...

Zasedne duchovní soud,

aby určil nová vlákna osudu.

…...

Do vašeho života nepřichází nic jen tak zbůhdarma.

Výhybky vašeho života se nastavují dlouho předem.

J. Ruland

Lunární rok (12 měsíců – měsíčních cyklů) má 354 dní. Sluneční rok
365,25 dní. Rozdíl je 12 nocí (někteří počítají 11 nocí). Pro pohanské
předky to byly zimní posvátné noci. Jsou časem mezi dvěma roky (sluneční
a lunární), jsou mimo čas, jsou časem nikoho, jsou magické a mystické.
Duchovní svět přebírá vládu. Podle lidové víry se v tomto období otvírá
říše duchů, přírodní duchové vytáhnou do světa, aby v těchto nocích
změnili rozložení sil. Bylo zvykem zdobit dům věčně zelenou jedličku
jako symbol věčného života a rámusem zahánět zlé duchy.

V tomto období je nejvhodnější čas na věštby. Rituály a zvyky měly za
cíl naklonit si přírodní živly, ochránit svůj dům, rodinu, hospodářství.
Lidé mohli nahlédnout do svého osudu a pozitivně jej ovlivnit (zejména
28. prosince a 5. ledna). Vykuřování domu (zejména 21., 24., 31.
prosince a 4. ledna) přivolávalo požehnání na dům a na všechny, co v něm
žijí, zahánělo zlé duchy a démony. Nejvíce se používala šalvěj a
jalovec.

V podstatě šlo o oslavu mateřské bohyně (Holle, Perchta), protože se v
ní znovu zrodilo dítě světla. Dnešní příchod tří králů byl původně
svátkem tří posvátných panen (Ambeth, Wilbeth, Borbeth). Jejich
ochrannou funkci křesťané přenesli na sv. Kateřinu, Barboru, Markétu.

Pro paní Holle, pro duchy předků a pro boha Ódina/Wotana se kladly přede
dveře obětní jídla. Tito pak těmto lidem požehnali.

Paní Perchta (pojem „perath“ znamená jasná, zářivá, krásná) o posvátných
nocích táhne se svou divokou armádou duchů plodnosti zemí, aby ji
probudila k životu a přinesla ji požehnání. (Perchtin hon symbolizuje
boj člověka s živly.) Perchta má dvě tváře – jedna je překrásná a
zářivá, druhá nenávistná a hrozivá. Pod vlivem křesťanství se změnila v
trestající démonickou postavu.

Během těchto nocí také bůh Ódin/Wotan vyráží k „divoké honitbě“. Jeho
družinu tvořily nevykoupené duše. Strašily a zkoušely lidi, ale také
zkoušely dosáhnout spravedlnosti a nápravy.

Od 8. století je toto pohanské období zimních posvátných nocí nazýváno
„vánoční noci“. Vánoční noci ve většině krajů začínají nocí z 24. na 25.
prosince a končí svátkem Tří králů v noci 6. ledna. Vánoční noc se
počítá od jedné půlnoci ke druhé.

Tomuto období vládne mnoho pověr. Mezi nejrozšířenější patří:

- Nepořádek a špína přitahují nebezpečné tvory.

- Všechna kola by měla stát, protože se točí kola osudu.

- Mezi Vánocemi a Novým rokem by se nemělo prát – může to přinést
neštěstí, nemoci, smrt.

- Přes noc vyvěšené ložní povlaky a noční prádlo přináší nemoci.

- Děti narozené v tomto období v sobotu či neděli mají magické
schopnosti.

- Vrátit všechno zapůjčené, jinak přijdou nemoci.

- Nestříhat si vlasy a nehty – přináší to neštěstí.

SYMBOLY VÁNOC

**_Přání se plní zevnitř, nikoli zvenčí. _**

**Dyer**

image:Pictures/10000000000002EC000001E0AAE89CE8E8C9A2B7.png[image,width=427,height=274]

**Anděl**

**_Každý člověk má svou hvězdu i svého anděla._**

***Andělé (okřídlené bytosti) existují tak dlouho jako lidé. Setkáme se
s nimi ve všech vírách po celém světě. ****Mají nejrůznější podobu i
úlohu. Jejich společným znakem jsou křídla. Někteří se domnívají, že
slovo anděl má kořeny v nilském kříži starého Egypta, zvaný Ankh/Anch a
El (světlo Boží). Anch je symbolem života (pozemského a věčného),
narození, znovunarození, nesmrtelnosti. Jeho tvar vzdáleně připomíná
lidské tělo. Egyptští bohové s ním bývali často zobrazováni. Egyptské
okřídlené bytosti přinášely poselství v podobě božského světla, pomáhaly
a chránily.***

**Anch, jako svůj kříž, používali první křesťané v Egyptě a počátečním
Bohem Izraele byl El.**

***Dnes převládá názor, že slovo ****anděl ****pochází z řečtiny a
znamená posel**** (angelos). Andělé jsou nadpřirozené bytosti, jsou
podřízené Bohu a slouží jako poslové mezi lidmi a Bohem. Lidem přinášejí
poselství a zvěstování. Spojují „božskou“ a „světskou“ sféru.***

**Křesťanští andělé mají různý vzhled, vystupují jako ochránci, poslové,
strážci, vykonávají trest (Adama a Evu z ráje vyhnal anděl s hořícím
mečem) – slouží bohu. Bohu se však mohou i vzepřít, jak o tom hovoří
Luciferův příběh padlého anděla.**

**_Andělem je ten,_**

**_koho Bůh pošle do života nečekaně a nezaslouženě,_**

**_aby ti zažehl pár hvězd,_**

**_ když všechno potemní. _**

**P. Bosmans**

**Bylo a je zvykem dávat na špici vánočního stromu figurku anděla jako
průvodce vánočním časem a symbol těch, kdo ohlásili všem narození
Ježíše. Různé třásně (tzv. andělské vlasy) se rozvěšovaly na vánoční
stromek jako symbol přítomnosti andělů.**

**Dříve býval anděl troubící na roh zavěšován nad vánoční stůl, aby
přivedl do rodného domu **

***k vánoční večeři zbloudilou duši a zažehl mír mezi ****znepřátelenými
příbuznými.***

**_Každý jsme anděl jen s jedním křídlem._**

**_Abychom vzlétli, musíme se obejmout._**

**Luciano de Crescenzo**

**Barva**

**V posledních desetiletích je základní barvou spojovanou s Vánocemi
barva bílá (nevinnost) a zlatá (symbol trvanlivosti). Zlato dostal
narozený Ježíšek jako jeden z darů od Tří králů, kteří se mu přišli
poklonit. Zlato bylo odkazem na královskou důstojnost – dle proroctví
byl Ježíš novým králem.**

**Mezi oblíbené vánoční barvy tradičně patří zejména červená, zelená,
stříbrná, fialová.**

== *Betlém*

***Je to m***ísto, kde přišel na svět Ježíš. Tradice stavění betlémů je
starší než zdobení stromečku. Centrem betlému byly jesličky s děťátkem
(Ježíškem), Panna Marie, svatý Josef, vůl, a osel. Kolem byli pastýři,
ovečky, Tři králové a další postavy ze života. Betlémy byly tvořeny z
různých materiálů a mnohdy se v rodině dědily z pokolení na pokolení.
Později se ujal i název „jesličky“ (jesličky jsou předmětem pro
zakládání sena ve chlévě). Takže betlém/jesličky jsou

zobrazením tradiční vánoční scény narození Ježíše Krista. Připomínají,
že nejvýznamnější člověk, král lidí, se narodil jako nejchudší ve chlévě
a byl uložen do sena. Tedy, nezáleží, kde se narodíme, protože to
neovlivníme, ale kým se staneme – to je už naše rozhodnutí.

== Cesmína (Ilex)

Cesmína je zelená rostlina, jejíž větvička spolu s několika červenými
kuličkami patří mezi symboly Vánoc. Symbolizuje věčný život, přináší
štěstí po celý následující rok a chrání před zlými silami. Je symbolem
štěstí a spokojenosti. V magii je ceněná. Chrání před blesky a před
zlými duchy. Když se větvička cesmíny hodí na divoké zvíře, ulehne na
zem a nechá vás na pokoji. Jejím odvarem se kropí novorozeňátka, aby
byla chráněna před zlými silami. Štěstí přináší zejména mužům, protože
má mužskou polaritu (pro ženy je to břečťan).

Cesmínu ***uctívali ***už Keltové a starověcí Římané. Věřili, že
větvička cesmíny chrání před zlými duchy, před čarodějnou mocí. Proto se
z ní vysazovaly živé ploty a ze dřeva se zhotovovaly prahy domů. Podle
keltské pověsti přinesla lidem oheň červenka v podobě zapálené cesmínové
snítky. Přitom si popálila náprsenku, kterou má od té doby červenou.

Staří Řekové věřili, že cesmína umí zmrazit vodu. Zelený rytíř, který se
zjevil jako neočekávaný vánoční host na dvoře krále Artuše, držel v
jedné ruce větvičku cesmíny. Modrá čarodějka ze skotské Vysočiny
položila svou čarovnou hůl pod keř cesmíny, a proto pod ní nikdy
nevyroste tráva.

Podle křesťanské legendy byly kříž i trnová koruna z cesmíny. Bůh ji za
její přečiny proměnil v trnitou křovinu s plody v barvě krve. Proto
pichlavé listy symbolizují Kristovu trnovou korunu a červené bobule
krev, kterou prolil při ukřižování. Od dob ukřižování se cesmína spojuje
s duchem odsouzeného člověka.

**Cukroví**

**Zvyk péci vánoční cukroví můžeme datovat ke konci 19. století.** Podle
něj by na stole mělo být sedm nebo třináct druhů vánočního cukroví. U
chudších lidí tvořily vánoční cukroví i obyčejnější druhy pečiva, jako
vdolky, koláče, buchtičky, záviny a samozřejmě perník. Nejvýznamnější
vánoční pečivo je vánočka. Každá rodina má svoji tradovanou sestavu
vánočního cukroví. Nejčastěji se v nich vyskytují vanilkové rohlíčky,
linecké, pracny.

Cukroví, zejména perníčky, se používalo také na zdobení vánočního
stromku.

Sladkosti byly a jsou symbolem sladkého života.

Česnek

Česnek měl v čase adventu velký význam. Věřilo se, že zahání ďábla.
Proto se česnekem natíraly zámky a závory na dveřích domu, chlévu.
Věřilo se, že česnek zabrání tomu, aby zvířata přestala dojit. Maminky
dělali česnekem kříž na čelo dětem, aby byly zdravé po celý rok. A
hlavně se hojně konzumoval.

Česnek patří k plodinám, které byly lidmi užívány už v dávných dobách a
byl vnímán jako rostlina s velkou magickou silou. Téměř ve všech
kulturách byl ochranou proti nečistým silám. V Egyptě věřili, že má
schopnost chránit před hady, bylo mu zasvěceno božstvo. +
V Řecku jej pojídaly ženy zasvěcené do mysterií, aby podpořily svou
pohlavní zdrženlivost. +
Ve staré Číně byl česnek rostlinou, která nosí štěstí, protože odpuzuje
všechny jedy. Může symbolizovat bohaté potomstvo.

Čočka

Čočka je symbolem bohaté úrody, dostatku peněz po celý rok. Proto na
stole nesměl chybět pokrm z čočky, nebo alespoň čočka v misce.

image:Pictures/1000000000000386000001E0ED5002FE9756EE10.png[image,width=515,height=274]

=== *Dárky*

Při oslavě slunovratu bylo zvykem dávat dárky jako úlitbu bohům a silám,
aby byly člověku příznivě nakloněny.

Nadělování dárků o Vánocích má svůj původ v legendě o narození Ježíška.
Lidé mu nosili vše, co měli, aby pomohli Svaté rodině. Smyslem vánočního
obdarovávání má tedy být nejen radost z toho, že dárky dostáváme, ale
hlavně z toho, že je darujeme.

Každý věnovaný dar,

i ten nejmenší,

je ve skutečnosti obrovský,

_je-li darovaný s láskou._

Pindaros

V našich zemích se traduje, že dárky (někde i vánoční stromek) nosí
dětem Ježíšek (a jeho andělští pomocníci) – tradičně poté, co se na
obloze objeví první hvězda. Vánoční dárky umísťuje pod vánočním
stromečkem, aniž by ho někdo spatřil. Zvoněním na zvonek ohlašuje svou
nadílku. Říká se, že u nás nosí dárek Ježíšek proto, že on sám byl darem
nejen matce a pěstounovi, ale přišel na svět jako dar lidstvu. Přichází
s poselstvím vzájemné lásky mezi lidmi, což je skutečným Ježíškovým
vánočním dárkem pro lidi. Každý vánoční dárek je tedy symbolicky od
Ježíška. Protože jde o projev lásky, úcty a snahy připravit blízkým
krásné překvapení. Proto naštěstí náš Ježíšek zůstává skryt a nepoznán,
a je tedy komerčně neatraktivní.

Ježíšek přináší vánoční nadílku také v jižním Německu, Rakousku,
Maďarsku a na Slovensku. V jiných zemí to jsou jiné vánoční bytosti.
Např. v USA je to Santa Claus, který naděluje dárky do punčochy.
Přijíždí ze severního pólu na saních tažených soby. Je to starý muž s
bílým plnovousem oblečený v červeném. Je to komerční postava.

Nadílky bývají v různých zemích v různém čase. Např. na staré Rusi
vozívala dárky na saních bíle oděná dívka Koljada v doprovodu koledníků.
Její nástupkyní se stala Sněhuročka. Má modrý plášť lemovaný bílou
kožešinou. K ní se přidal Děda Mráz z Čukotky. Dárky rozdávají na Nový
rok.

=== Dekorace

Vánoční dekorace v současnosti tvoří významnou část obchodního
sortimentu, který se na pultech objevuje už v měsíci říjnu. Reklama nám
víceméně úspěšně podsouvá, že nám pomohou vytvořit tu správnou „vánoční
atmosféru“. Obchody nám nabízí nepřeberné množství samolepek,
pohyblivých svítících a hrajících vánočních scén, rozmanitých sněhových
vloček, sněžítek, umělého sněhu, jídelních souprav, ubrusů, ložního
povlečení, oblečení apod. s vánoční tematikou. Abychom si mohli vyzdobit
své příbytky, kanceláře, zahrady apod., a to vše za doprovodu koled a
populárních vánočních hudebních děl. Filmová a televizní tvorba i
reklama nás ukazují, jak takový byt, dům, zahrada, veřejné prostory aj.
mají být „správně“ vánočně vyzdobené – protože bez těchto dekorací
„Vánoce nemohou být opravdově vánoční“.

Výkladní skříně a nákupní prostory se staly novým druhem prostředí pro
výstavu tvůrčích nápadů aranžérů – komerčního umění. O Vánocích probíhá
mezi velkými obchodními domy/nákupními centry skrytá, o to urputnější,
soutěž ve vánoční výzdobě. V těchto soutěžích nezaostávají ani
města/obce při výzdobě svých centrálních náměstí. Vše s jasným cílem –
co nejvíce prodat, upozornit na sebe. Běžnou se stala vánoční turistika.
Samozřejmě, že probíhají také soutěže ve vnější výzdobě rodinných domů.

Internet je v této souvislosti největším sdíleným reklamním mediem. Je
totiž současně masovým i osobním. V tom spočívá jeho úžasná síla, kouzlo
i prokletí.

Hvězda

Hvězdy byly pokládané za mocné nebeské bytosti (síly), které ovlivňují
osudy lidí. Věřilo se, že při narození člověka se na obloze objeví
hvězda – jeho hvězda života, která ho provází po celý život (ochraňuje
ho) a spolu s ním i umírá. Současní astrofyzikové říkají, že všichni
pocházíme z hvězd (čili vesmír, hvězdy a vše živé je tvořeno stejným
stavebním materiálem).

Víra v to, že když padá hvězda – přej si něco a to se ti splní, je velmi
stará. Antický rodák +
z Alexandrie, matematik a astronom Ptolemaios tvrdil, že když padá
hvězda, v tu chvíli bohové otevírají otvor mezi sférami lidského a
božího světa. Dělají to proto, aby mohli pozorovat dění na zemi. V
takovou chvíli mohou z božího světa do lidského padat hvězdy a je možné
si něco přát, protože božstvo se dívá směrem dolů a naslouchá.

Podle čínského chápání má každý člověk jednu konkrétní hvězdu a té
obětuje na Nový rok. Hvězdy tudíž symbolicky představují národ. Padající
hvězdy znamenají smrt slavných mužů. Vypráví se, že _jeden muž přinesl z
cesty hvězdu_. _Ta jednoho dne vletěla jeho ženě do úst a ona otěhotněla
a porodila syna. Ukáže se, že syn je znovuzrození mužova dobrého
přítele. _

Hvězdy od pradávna zjevovaly člověku boží tajemství a podle astrologů v
nich byly skryty lidské osudy. Na základě konstelace hvězd pak prováděli
věštby, byla zakládána města, stavěly se chrámy, uzavírala se manželství
apod. V antické mytologii byli někteří smrtelníci pro své zásluhy bohy
proměněni v souhvězdí.

Hvězdná znamení údajně provázela narození slavných vládců. Objevení nové
hvězdy na obloze bylo vždy pokládáno za předzvěst důležité události.
Betlémská hvězda, jako vánoční a

křesťanský symbol, ukazovala cestu k narozenému Ježíškovi. Symbolizuje
víru v nové, lepší časy.

S hvězdou je spojována bohatá mariánská symbolika („Hvězdo nejjasnější,
z které vyšel Kristus Pán ...“). Mariino jméno bylo odvozováno z lat.
„stella maris“. Svatozář s dvanácti hvězdami patří k atributům Panny
Marie Immaculaty.

Součástí glorioly světce Jana Nepomuckého je pětice hvězd (pět písmen
lat. slova „tacui“ - mlčel jsem).

Hvězda je symbolem naděje, výjimečnosti a věčného života. Odvrací zlé
vlivy, pomáhá při uzdravení. Odpradávna ke hvězdám lidé vzhlíželi s
úctou, respektem a nadějí. Pomocí nich se sledoval čas a využívali se k
orientaci.

Na špici vánočního stromku se umísťovala a stále umísťuje hvězda -
symbol víry v nové, lepší časy, anděl nebo ozdobná špice (symbolické
směřování vánočního stromku k nebesům).

*_Vánoční hvězda _*(Euphorbia pulcherrima ) - rostlina, která se k nám
dostala z Mexika. Květinu měl v oblibě vládce Aztéků Montezuma I. Věřil,
že__ ji zbarvila krev ze zlomeného srdce nešťastné bohyně. __Nazývala se
proto i hvězda lásky.

Váže se k ní legenda _o chudé dívce, která přemýšlela, jaký dárek by
dala Ježíškovi. Protože nic neměla, natrhala cestou větvičky a traviny a
udělala z nich kytici. Když ji podávala Ježíškovi, kytice se proměnila v
zářivé, červeně zbarvené vánoční hvězdy._

Tematicky blízkou je legenda _o chudém chlapci, který se trápil tím, že
nemůže ničím přispět do štědrovečerní sbírky na dobročinné účely.
Rozplakal se nad svou chudobou. Jeho slzy padaly do prachu cesty a
najednou z nich vykvetly červené květy. Chlapec je donesl do kostela a
položil před betlém. Od té doby se květina jmenuje „vánoční hvězda“ a
připomíná, že Vánoce jsou svátky lásky. _

Nazýváme ji nejen „hvězda____ lásky____“, ___ale také ___„Kristova____
____koruna___“___. Spojit tuto květinu s vánočními svátky se už ve
středověku snažili františkáni. Nazývali ji betlémskou hvězdou kvůli
jejímu tvaru. Rudou barvu jejich listů dávali do souvislosti s krví
Ježíše Krista. Ovšem reklamu na její propojení s vánočními svátky
realizovala až rodina Ecků v první polovině 20. století. Ti si založili
v Los Angeles sad, kde se soustředili na pěstování pryšců. Jednou
poslali tyto rostliny do televizních stanic jako dekoraci v předvánočním
čase. A najednou každý chtěl mít doma vánoční hvězdu jako vánoční
dekoraci.

Vánoční symbolika této květiny spočívá zejména v její červené barvě,
která symbolizuje tradiční barvu Vánoc. Její vánoční symbolika je
umocňována tím, že kvete během zimy a má tvar hvězdy.

Hůl/hůlka

Mikulášova berla není jen připomínkou biskupské berle (znak pastýřské
moci biskupa), ale i kouzelné hůlky. V dřívějších dobách vládla
vánočnímu času březová hůl, kterou se šlehali jak lidé, tak i ovocné
stromy, aby měli dlouhý život, těšili se dobrému zdraví a plodnosti.
Staří Římané si v lednu vyměňovali větvičky z posvátného vavřínu jako
symbol začátku nového roku. Dárce tím obdarovanému přál rok plný světla,
tepla, zdraví, bohatství a dobrého jídla.

Dnes bývají větvičky (metlička, proutí) ozdobené červenými mašličkami
součástí dárku +
od sv. Mikuláše, že „on ví, jak se věci mají“. Někteří je dávají do vázy
na štědrovečerní stůl.

Cukrové hůlky (candy cane) se poprvé objevily v Evropě koncem 17.
století (v USA počátkem 19. století). Červenobíle pruhovaná cukrátka
svým tvarem mají připomínat hůlky pastýřů, kteří navštívili malého
Ježíška. Bílá barva reprezentuje nevinnost, červená Ježíšovu oběť.

*Jablko*

Neodmyslitelnou součástí štědrovečerního stolu se stalo jablko. Na
Vánoce nesměla jablka chybět na stole, aby zlí duchové nemohli škodit.
Hlava rodiny rozkrájela jablíčko na tolik částí, kolik lidí sedělo u
stolu. Každý dostal jednu část a snědl ji. Když pak někdo odešel do
ciziny, měl si připomínat, s kým jedl u štědrovečerního stolu jablko a
nezapomenout se vrátit domů, kde ho mají rádi.

Na Nový rok měl každý ochutnat alespoň kousek jablíčka, aby si v příštím
roce podržel svěžest a zdraví.

V jablku je ukryt z jader vytvořený pentagram – symbol ochrany, věčného
života, nesmrtelnosti. Proto v říši bohů vždy roste jabloň, která plodí
ovoce mládí. Důležitý symbolický význam jablíček se promítl i do pohádek
– zlatá jablíčka, jablíčka věčného mládí.

Také se pomocí jablíčka věštilo zdraví v příštím roce – jablíčko se
rozkrojilo na polovinu, a když se objevila zdravá hvězdička z jadýrek,
znamenalo to zdraví, když byl z jadýrek kříž nebo hvězda byla poškozena
– bylo to zlé znamení.

Jabloňové sady byly pro hospodáře důležité. V nejstarším stromě v sadu
sídlil jabloňový muž, který dohlížel na sedlákův majetek. V každém sadu
žil jen jeden. Na Vánoce bylo zvykem lít ke kořenům stromů trochu
jablečného moštu.

Jeden lidový příběh z Anglie hovoří _o chudém hospodáři, který na Vánoce
těsně před půlnocí ve svém sadu nabízí stromům poslední hrnek moštu, co
má. Najednou se mu zjevil jabloňový muž s tváří vrásčitou jako poslední
přemrzlé jablko, které se vždy nechávalo na větvi pro víly. Pobídl
mladíka, aby zaryl míč pod kořen – byla tam truhlička plná zlaťáků._

Jalovec

Jalovec byl vždy považován za strom s magickými účinky. Jeho zdravotní
účinky byly také známé. Přítomnost větvičky jalovce v kapse ochrání před
nemocemi. Prut z něho se používal jako zbraň proti zlým duchům. Věřilo
se, že zničit jalovcový keř, přináší neštěstí. Kouzelníci se uměli stát
neviditelnými tak, že se proměnili v jalovcové keře. Jen psi poznají,
zda je to skutečný keř nebo proměněný kouzelník. Po proměněném
kouzelníkovi vždy chňapne.

Staří Germáni používali vykuřování jalovcovým dřevem jako součást
pohřebního rituálu. Rituálně se jalovcovými větvemi zametá obřadní
místo. Jalovec se pálil zejména o Vánocích, k očistě ovzduší v domě.
Voňavý kouř vyháněl škůdce (blechy a krysy) i nadpřirozené bytosti
(čarodějnice, strašidla, rarachy).

Ježíšek

Přezdívka Santa Clause je „Kris Kringle“ a to je zkomolenina německého
Christkindl, což je zdrobnělina slova Christkind – tedy Ježíšek. V
některých částech Evropy nosí dárky Ježíšek a také strojí vánoční
stromek. Např. v Norimberku ho představuje dívka se zlatou korunou na
hlavě, s dlouhými blonďatými kudrnatými vlasy, oblečená do zlatého šatu.
Staří mistři jej zpodobňovali na svých malbách převážně jako blonďaté
miminko v jesličkách.

V České republice ho nikdo nikdy neviděl. Za zavřenými dveřmi položí
dárky pod stromeček (někde ho i nastrojí), pak zazvoní na zvonek. Děti
vědí, že Ježíšek už přinesl svou nadílku a

mohou si tudíž přijít pro dárky.

I u nás byl pokus vytvořit v podstatě komerční podobu Ježíška jako
blonďatého chlapce s čepicí s bambulí, červenou šálou, v dlouhém hábitu
přepásaném červeným opaskem. Neujal se. Ono totiž platí, že když se
tajemné/kouzelné bytosti dá podoba, tajemství i kouzlo mizí a místo toho
nastupuje obchod. Proto v některých vírách je zakázáno znázorňovat bohy,
zejména přisuzovat jim lidskou podobu.

**Jmelí**

Jmelí bylo kdysi součástí pohanských obřadů. Je mu přisuzována magická
moc a provází ho mnohé pověry. Bylo symbolem života i ochranným
talismanem.

Severská mytologie obsahuje příběh o jmelí. Ó__dinův syn Balder byl
krásný, mírumilovný, laskavý a byl všemi oblíbený. Jednou se mu
opakovaně zdál sen, že bude zabit. Ódin se vybral do země mrtvých, Helu,
aby zjistil více. Dozvěděl se, že jeho syn bude zabit. Jeho matka Frigg
se vydala do světa a všechno živé i neživé poprosila o slib, že jejímu
synovi Balderovi neublíží.__

Bohové si našli novou hru – Balder stál uprostřed síně a oni po něm
házeli zbraněmi a dalšími věcmi. Nic ho ale nezranilo. Balderův
nevlastní bratr Loki vzal na sebe vzhled stařeny a šel se zeptat Frigg,
zda ji opravdu všichni slíbili, že Balderovi neublíží. Ona mu řekla, že
opravdu všichni, až na malý keřík jmelí. Toho ani nepoprosila, protože
byl tak malý a slabý. Loki ihned utrhl větvičku jmelí a dal ji do ruky
slepému Hoderovi, aby taky házel. A ten po Balderovi hodil větvičku
jmelí a zabil ho.

Frigg zjistila, že lze Baldera vrátit mezi živé, pokud všichni budou
jeho smrt oplakávat a budou za ním truchlit. Frigg se opět vydala na
cestu po světě. Všichni, které navštívila, truchlili za Balderem, až
narazila na jednu obryni, která ji řekla, že za ním nebude truchlit. Byl
to Loki, který na sebe vzal podobu obryně. A tak Balder musel zůstat v
zemi mrtvých.

Jmelí roste vysoko na stromech, zůstává stále zelené. Dozrává v zimě,
kdy nedozrává téměř nic a jeho plody vypadají jako perly. Po utrhnutí
časem zežloutne a připomíná tak slunce a jeho životodárnou sílu. Jmelí
by se mělo trhat levou rukou, aby byla zachována jeho magická moc.

Stará romská tradice říká, že jmelí je jako člověk – dobré nebo špatné.
Nejlepší je jmelí z dubu. Měli by ho sbírat muži. Žena je totiž
propojena s lunou a jmelí je pod vlivem měsíce. Při styku se ženou proto
ztrácí část svých léčivých vlastností.

Jmelí, zavěšené nad vstupní dveře, ochraňuje před zlými duchy a
čarodějnicemi. Zavěšené v domě, přináší dovnitř štěstí a lásku. Jmelí
zavěšené nad štědrovečerní tabuli přinese štěstí a požehnání a každému
stolovníkovi splní jedno přání, pokud ho zašeptá do první zapálené
svíčky na vánočním stromečku. V Anglii se od této svíčky zapaluje staré,
loňské jmelí, aby se uzavřel magický kruh a do života mohlo vstoupit
štěstí nové. Tak se stává symbolem štěstí v novém roce. Proto byste si
jmelí měli ponechat do dalšího roku, kdy dostanete darem nové.

Jmelí je symbolem ochrany a štěstí. Ochraňuje proti čarodějnicím a zlým
duchům, proti ohni. Čím více má bobulek, tím více štěstí přináší svému
majiteli. Jeho kouzelná moc se zvyšuje, pokud je jmelí darováno.

Podle starých Keltů jmelí přináší plodnost – zde je kořen zvyku líbat se
pod zavěšeným jmelím. Podle Vikingů ten, kdo prošel pod jmelím, byl
políben a tedy požehnán bohyní

plodností Freyou. Lidé věřili, že jmelí má moc vyvolat a udržet vztah
muže a ženy pohromadě díky svým lepivým kuličkám. Toto kouzlo působí jen
tehdy, když se políbí pod jmelím na Štědrý den.

 +
Křesťané tradují, že _jmelí rostlo kdysi jako ohromný strom, z jehož
větví Josef upletl kolébku pro malého Krista. Po třiceti letech strom
porazili Římané a vytvořili z něj kříž, na kterém byl Ježíš ukřižován.
Strom jmelí pak hanbou seschl do malých keříků_ _a stejně, jako jsou
věřící živi z Kristova těla, tak je i jmelí živeno jinými stromy._

Jmelí se v Čechách obvykle zavěšuje nad dveře nebo nad jídelní stůl,
dává se ale i do vázy. Spolu s ním se v domě usídlí také štěstí, odvaha,
přináší ochranu před nemocemi ale jen tehdy, pokud je dáno darem. Štěstí
se totiž nedá koupit.

Zelené jmelí přináší štěstí, zlaté bohatství (ale ne jmelí umělé). Suché
jmelí přinesené domů přitáhne negativní zprávy.

Jmelí nošené zavěšené na krku ochrání před nepřízní osudu a špatnými
energiemi.

Pokud se zdá o jmelí, potká snícího v životě velká láska, nebo se v
rodině někdo ožení/vdá. Když jmelí ve snu snící zavěšuje, může očekávat
šťastnou událost. Pokud ho kupuje, může očekávat špatné zprávy.

*Koleda* +
Slovo koleda pochází z latinského „calendae“. Slavnost kalend se ve
středověku konala téměř po celé Evropě na počátku nového roku veselými
průvody. Další vysvětlení – slovo „calendae“ v překladu znamená „první
den v měsíci“. Vždy prvního dne v měsíci totiž křesťanští kněží chodili
po domácnostech a směňovali křest či požehnání za dary.

Z kalendy poté vznikla kolenda a z té slovo koleda.

Koleda je píseň, ale i dar. V koledách se vzpomíná na narození Ježíška,
ale také se v nich vyslovují přání všeho dobrého v nastávajícím roce.
Koledovat se chodilo na druhý svátek vánoční – na Štěpána (26.
prosince). +

Med

Med nesměl na štědrovečerním stole chybět. Byl symbolem snahy,
pracovitosti, usilování, hojnosti, zdraví a lásky. Med pochází od včel,
a ty přilétly na zem z ráje. Medem maminky dělali dětem na čele kříž na
Štědrý den proto, aby byly krásné a zdravé.

S medem se spojovala sladkost, zdraví a nápoj nesmrtelnosti.

Oplatky

Oplatek je symbol smíření, lásky, přátelství, míru a hlavně odpuštění.
Dnes i symbolem zdraví a hojnosti.

U Slovanů kulaté oplatky s medem, ale také s česnekem, nesměly na
štědrovečerním stole chybět. Dříve je po vesnicích roznášeli kněží.
Věřilo se, že posvěcené mají magický účinek a proto se s nimi zacházelo
obřadně a s úctou. Na konec štědrovečerní večeře nastával rituál dělení
vánočních oplatek (podobných hostiím). Potřely se lehce medem a každý
člen rodiny dostal jednu oplatku. Potom nastalo dělení od nejstaršího k
nejmladšímu. Každý každému podal oplatku a ten si kousek ukousl. Tento
zvyk symbolizoval sounáležitost, že se každý s každým rozdělí i o
poslední kousíček. Nejdůležitější moment štědrovečerní hostiny v Polsku
je ***lámání posvěcené oplatky ***a vzájemná přání.

Ořechy

Na vánočním stole nesměly chybět ořechy a jablka. Každý, kdo seděl za
stolem, si vybral ořech, rozlouskl ho, a když jádro bylo zdravé, i on
měl být zdravý po celý rok.

Strom ***ořešák královsk****ý***, původem ze Střední Asie, dorůstá až 20
m výšky. Přívlastek „vlašský“ dostal od italských Vlachů, kteří patřili
k jeho úspěšným pěstitelům. Vlašský ořech byl od starověku považován za
symbol plodnosti a podle keltských legend i za symbol moudrosti. Naši
předkové ho považovali za věštecký strom, pod kterým se nedoporučovalo
usnout.

image:Pictures/1000000000000566000001E0F310F2FBC9B13CDC.png[image,width=642,height=223]

Papír (dárkový vánoční balicí papír)

Papír, ve kterém je něco zabaleno, symbolizuje dočasně ukryté tajemství,
překvapení.

Milujeme rozechvělé očekávání odkrýt tajemství toho, co se skrývá v
balíčku. Naše fantazie pracuje. Čas před rozbalováním a čas rozbalování
dárků asi patří mezi ty nejprožívanější (dětmi určitě). Když je dárek
zabalený v nádherném balicím papíru, naše očekávání je vyšší. Americká
firma Hallmark v roce 1917 přišla na trh s barevným papírem zdobeným
motivem cesmíny (větvičky s výrazně zelenými lístky a červenými
bobulkami) a tím změnila balení nejen vánočních dárků.

To, jak je dárek zabalený, vypovídá o tom, jaký má vztah dárce k
obdarovávanému.

Perníčky

Název perník je odvozenina od slova peprník – to bylo pečivo
připravované z mouky, medu a pepře. Lidé věřili, že pepř je zázračné
koření, které podporuje zdraví a sexuální apetit. Proto museli mniši
dávat do těsta jiné koření.

Místně se také nazýval peruník – přidával se do něj med posvátných včel.
Pravděpodobně měl vztah ke staroslovanskému bohu hromu Perunovi. Perník
totiž býval původně obřadním pečivem a jako takový se používal k magii.
Proto symboly, kterými se zdobil, měly napomoci ke splnění přání,
žádosti.

Perníčky jsou součástí naši národní tradice. V mnoha rodinách se recept
na perník dědí z generace na generaci. U nás se nejčastěji peče na
Vánoce, nejen protože výborně chutná, provoní byt a je všestrannou
dekorací (na vánoční stromek, stůl, okno, balíčky, samotný dárek atd.),
ale také proto, že v hloubi duše cítíme, že je spojen s tím, co nás
přesahuje. Na pečení perníčků a zejména na zdobení se často podílejí i
děti. Je to pro ně voňavě krásný zážitek a zůstává jim v životě jako
krásná a voňavá vzpomínka na Vánoce v dětství.

Typickým vánočním perníkovým výtvorem je perníková chaloupka. Je
zasněžená, se střechy visí rampouchy. Je to dům čarodějnice. Máme ji
spojenou s pohádkou O perníkové chaloupce. Její obsah ale ukazuje na
dávnější kořeny spojené s obětí, které vždy končilo hodováním. Oběť
musela být zdravá a vykrmená. Jinak nebyla přijata. A takovéto oběti
byli součástí pohanských svátků slunovratu v hluboké minulosti.

Perníky se pekly nejen o Vánocích, ale i při jiných slavnostních
příležitostech. Na žádné pouti nesměly chybět. Velmi důležitou stránkou
byl jejich tvar. Perníkové srdce darovával mládenec svému děvčeti,
husarem pak bývali obdarovávání chlapci a perníkovou panenkou děvčátka.

Zdobení perníků mělo také svou symboliku. Růže znamenala vroucí cit,
jabloň symbolizovala plodnost (proto takto zdobeným perníčkem byl často
obdarováván mladý manželský pár), košík symbolizoval ženu,
tulipán/jelen/sekera muže, holoubci/hrdličky byli vyznáním lásky a
symbolem svatby, věneček symbolem panny, ale také ochrany pro svůj
kulovitý tvar, větvičky symbolem síly, zdraví, růstu, štěstí a
plodnosti, ryba byla symbolem křesťanství, srdce symbolem lásky, miminko
– rodinné štěstí, andělíček/beránek – boží ochrana, koníček – zdraví.
Kominík, dráteník, vandrovník byly původně symbolem nemanželského
dítěte. Kominík se později vyprofiloval v jednoznačný symbol štěstí.
Podkova, prasátko symbolizovali štěstí. Hvězdy, svíčky, stromek, andělé,
vločka, perníková chaloupka nesou v současnosti symboliku vánoční.

Květiny symbolizují příchod jara, a proto jsou nejvíce používány na
Velikonoce.

Pohár s vodou

Voda je symbolem života (pozn. v pohádkách bývá voda života jako zdroj
obnovy života, uzdravení, zmrtvýchvstání). Proto na štědrovečerním stole
nesměla čistá voda chybět. Jestliže po večeři vody ubylo, mělo být v
novém roce sucho, pokud vody přibylo, měl být rok mokrý. Na stole byla i
svěcená voda na pokropení a tím posvěcení jídel.

Voda je živlem, který se neustále proměňuje. Proto se také říká, že
„nevstoupíš dvakrát do stejné řeky“ - to, co se stalo, se nedá vrátit.

*Prasátko (zlaté prasátko)*

***Prase v předkřesťanských dobách symbolizovalo slunce. A Vánoce
připadají právě na dobu, kdy se noci začínají zkracovat a den opět
přebírá svou vládu nad**** nocí.***

***Zlato štětinatý kanec byl symbolické zvíře severského boha plodnosti
Freye. Vánoční vepřové bylo posvátné jídlo. ****Římský bůh zemědělství
byl Saturn (naučil lidi obdělávat půdu). Jezdil na voze taženém kancem
se zlatými štětinami, které symbolizovaly sluneční paprsky. Na počest
tohoto boha byla o zimním slunovratu obětována prasata a slavili se tzv.
„saturnálie“ - oslava slunovratu, tedy příslib zrození Slunce a tím i
nového života. Slované oslavovali v období vánoc zimní slunovrat –
porážela se prasata jako symbol slunce, jehož návrat se očekával.
***Prosinec je stále dobou domácích zabíjaček.**

***Jedna z pověstí týkající se hradu Šternberk vypráví, ****_že se mezi
lovci tradovalo, že v blízkých lesích byl vídán zlatý kanec. Na svém
těle měl dvě štětiny z pravého zlata. Jednou ho potkal i hradní pán
Albrecht. Kanec se řítil přímo na něho, zastavil se před ním a oslovil
ho lidským hlasem. Nabídl mu, že si může vytrhnout jednu ze dvou jeho
zlatých štětin. Je kouzelná a přinese mu mnoho dobrého pro jeho duši.
Varoval ho, aby ale nikdy nezatoužil po druhé zlaté štětině, protože ta
přináší jen světskou pomíjivost. Kanec odběhl a na zemi ležela zlatá
štětinka, kterou Albrecht sebral._***

**__**

***_Večer Albrecht vytáhl ve své komnatě zlatou štětinu. Najednou se
komnata rozzářila jasným světlem a zjevila se krásná panna se zlatou
čelenkou ve vlasech. Dlouho si spolu povídali. _****_Ona jej učila
moudrosti, předvídavosti, poznání sebe samého i okolního světa. Od
tohoto večera se spolu setkávali každý následující večer. Život hradního
pána se změnil. Přestal holdovat zábavám a na svůj hrad volal mudrce a
vzdělance. Tak uplynulo několik let. Tu se začal v jeho srdci ozývat
temný hlas pokušení. A Albrecht si začal všímat, že jeho pokladnice jsou
prázdné, on nosí vetchý šat a jeho jídlo je prosté._***

**_A jednoho dne se rozhodl a vrátil se na místo, kde potkal kance se
dvěma zlatými štětinami. Už na něj čekal a dovolil mu, aby si vzal i
druhou zlatou štětinu. V tu chvíli se dívka se zlatou čelenkou proměnila
v bílý obláček a ten opustil hrad. V následujících dnech Albrecht
shromažďoval bohatství, jeho srdce zhrublo a city otupěly._**

**Ve středověku lidé věřili, že matka, která zabije své děti, se vrátí v
podobě svině a její děti, kterým se nedostalo rozhřešení, za ní půjdou
jako pruhovaná selátka.**

***Zlaté prasátko je záhadná**** vánoční bytost. Tajemným prasátkem má
být snad hvězda, která se objeví na obloze jako první na Štědrý večer.
****Zlaté prasátko spojujeme s dodržováním půstu. Dětem je slibováno, že
když se na Štědrý den postí, večer uvidí zlaté prasátko. Jak vypadalo
zlaté prasátko, se v jednotlivých krajích dosti různí. Někde je za
zlaté**** prasátko považována hvězda, která se objeví na obloze jako
první na Štědrý večer. **** Jinde rodiče ukazovali dětem jen štětinky,
když nad plamen svíčky před počátkem večeře přiložili cedník a děti na
stropě spatřily na vlastní oči „zlaté prasátko“. ****Dě****ti si
čas****to pouštějí „zlaté prasátko“ na stěnu pomoci zrcátka – odraz
slunce zrcátkem je pak to „zlaté prasátko“.***

**Prasátko je symbolem štěstí, hojnosti, blahobytu, plodnosti, ochraňuje
majetek a pomáhá v obchodních záležitostech - proto se stala figurka
prasátka symbolickým dárkem a symbolem (spolu se čtyřlístkem, kominíkem
a zlatou podkovou) Nového roku. Tím i dárkem „mluvícím“ (jeho symbolika
je všeobecně známá). Dosud se udržuje zvyk jíst o novoročním obědu
vepřové s cílem zajistit si tak úspěšný a blahobytný rok**

=== *Ryba*

Narození Ježíše se datuje do období, kdy právě končil Věk Ryb, proto je
tento symbol spojován s Ježíšem. Jako symbol Ježíše Krista se ryba stala
symbolem celého křesťanství.

V našich zemích je od 19. století ryba součástí štědrovečerní hostiny
(je považována za postní jídlo). Ve většině jiných křesťanských zemí
není ryba typickým vánočním pokrmem. Stala se symbolem českých Vánoc. I
když dnes bývá někdy nahrazována vepřovým/kuřecím řízkem. Doporučuje se
uschovat si pár šupinek ze štědrovečerní ryby do peněženky, aby se nás
držely v příštím roce peníze. Je zvykem při štědrovečerní večeři klást
rybí šupinku pod každý talíř a to pro štěstí. Spíše nešťastným novodobým
zvykem se u nás stalo pouštění vánočních kaprů zpět do vody. Ti kapři to
v podstatě nepřežijí.

Symbolika ryby je velmi stará (už pohané spojovali Velkou Matku Zemi s
rybou) a široká - je symbolem zdraví, bdělosti, soustředění, plodnosti,
křtu, bohatství, hojnosti, svobody, sexuální radosti, osobního rozvoje a
osobního štěstí, kreativity, věčného života, štěstí.

Po celém Středomoří mystická náboženství používají rybu, víno a chléb
jako posvátné jídlo. Samotný symbol pojídání ryby v pátek a spojování
symbolu s božstvem bylo křesťanstvím přejato z pohanských zdrojů.

V Číně je Velká Matka Kwan-yiun často zpodobována ve tvaru ryby. V Číně
je ryba symbolem hojnosti. Jedla se na nový rok, aby vládl „rok co rok
nadbytek“. Ryba a voda znamená pohlavní styk. Proto je také rybářské
manželství symbolem harmonie, společných sexuálních radostí a možností
vlastního rozvoje – je oblíbeným symbolickým svatebním darem. O šťastném
manželském páru se říká, že „si užívají radosti ryb a vody“. Ve staré
Číně mělo slovo ryba vedlejší význam – penis. Věřilo se, že utonulí lidé
se promění v ryby, a tito rybí démoni na sebe někdy berou lidskou podobu
a ožení se s krásnou dívkou. Musí se ale denně koupat.

Podle Feng-shui (čínské učení zabývající se vztahem člověka a jeho
životního prostoru) je ryba symbolem hojnosti, plodnosti, aktivity,
radosti ze života. Její vyobrazení přináší do domova svobodu a volnost
pohybu, pomáhá udržovat rodinnou harmonii a soulad. Přináší štěstí i v
profesním životě.

V japonském šintoismu je bůh Ebisu patronem rybářů a obchodníků. V jedné
ruce drží rybářský prut, ve druhé rybu. Tento bůh představuje štěstí,
jehož zdrojem je pracovní úspěch a přírodní bohatství. Důležité budovy
byly v Japonsku v 16. století vybaveny ochranným rybím monstrem, které
mělo budovu ochránit před ohněm. Ryba (zejména kapr) je zde považována
za symbol síly a vytrvalosti při překonávání proudu řeky a peřejí (v
Evropě je tato vlastnost spojována s lososem). Na japonský den dětí (5.
květen) vyvěšují rodiny, kde mají chlapce, na bambusové stožáry
rukávcové praporce ve tvaru kaprů.

Mezi osmi šťastnými symboly buddhismu najdeme dvě zlaté ryby. Ryba je
znamením bohatství a dvě ryby označují plodnost. Ryba může také
symbolizovat svobodu, odpoutanost od pozemských a lidských závazků.
Zlatá ryba v buddhistickém pojetí symbolizuje osvobození od strastí žití
ve stavu beze strachu, bez nebezpečí pádu do oceánu utrpení a v širším
významu vysvobození z kola života/životů. Ryby mohou plavat kterýmkoliv
směrem, a proto jsou považovány za symbol osobního štěstí. Ryby se
rychle množí, a proto představují jak osobní plodnost, tak všeobecnou
hojnost. Dvě zlaté ryby představují hojnost dobrých věcí. V páru ryby
znázorňují stav manželské blaženosti a jejich zlatá barva zdůrazňuje
šťastnou a štědrou povahu.

V hinduismu je ryba prvním z deseti avatarů (vtělení) boha Višnua. Každé
jeho vtělení přichází zachránit svět.

V Indii se objevuje v podobě ryby chaldejský Oannes, kterého někteří
považují za předobraz Krista.

Důležitou roli hrála symbolika ryb i v kultuře starých Babyloňanů, kteří
jako první rozdělili roční pouť Slunce zvěrokruhem mezi dvanáct
souhvězdí. Ryby jsou dvanácté znamení zvěrokruhu spojené se souhvězdím
Ryby (lat. Pisces). (pozn. neexistuje první či poslední znamení, každé
znamení odpovídá konci nějakého přírodního cyklu a uvolňuje místo
dalšímu cyklu).__ __Ryby jsou vodní znamení a tudíž proměnlivé.
Proměnlivé znaky mají touhu po pohybu a jsou velmi neklidné. Neustále se
snaží přizpůsobit měnícím se podmínkám. Lidé narození ve znamení ryb by
měli být podle astrologů jemné povahy a duchovního zaměření. Ryby jsou
citlivé a vnímavé bytosti, které rády pomáhají ostatním. Ve společnosti
jsou přizpůsobivé a drží se raději v pozadí. Vlastní názor jim nechybí,
ale nechávají si ho většinou pro sebe. V západní astrologii je Slunce v
konstelaci Ryb zhruba od 20. února do 20. března, v okamžiku jarní
rovnodennosti.

V antické mytologii (před příchodem křesťanství) byla ryba symbolem
několika božstev, protože voda, sladká i mořská, hrála zde významnou
roli. V antickém Řecku je s vodním

živlem spojována např. Afrodita, Amfitríta, Atargatis, Thetis. Afrodita
Salacia byla uctívána v jí zasvěceném dni, v pátek, pojídáním ryb a
účastí na orgiích. Ve starém Římě byl pátek nazýván dnem Venuše,
pohanské bohyně lásky. Jako ekvivalent řecké Afrodity, i Venuše byla v
pátek slavena pojídáním ryb. Ryba (řec. Ichtys) se vztahovala i na
lidskou sexualitu a znázorňovala ženský klín nebo dělohu, byla symbolem
plodnosti. V antice byly ryby přinášeny jako oběti bohům podsvětí a jako
dary mrtvým.

V antické mytologii byla ryba též symbolem záchrany, což pramenilo z
řecko/římské legendy o tom, jak se zachránili Afrodita/Venuše a její syn
Erós/Kupido čili Amor před mnohohlavým obrem Tyfónem tím, že skočili do
vody a stali se rybami.

Podle židovské tradice ryba není maso, protože byla vytažena z vody,
byla zabita a nebylo zapotřebí košer porážky. Ryba je navíc
studenokrevným tvorem. Rybí maso může být (oproti masům teplokrevných
živočichů) vařena s mlékem. Ryba košer má mít šupiny. Ryba je pro židy -
jako pro mnohé jiné kultury/víry na Blízkém Východě - symbolem štěstí a
plodnosti. V Talmudu se uvádí, že ryba je imunní vůči ďáblovi, protože
je pod vodou. To činí z ryby účinný amulet. +
V starozákonní Knize Jonáš je prorok prchající před Hospodinem a svým
údělem polknut velkou rybou a po třech dnech vyvržen na břeh.

Ryba se stala symbolem hojně používaným ranými křesťany. Symbol je také
pod přezdívkou „Ježíšova ryba“ či „znamení ryby“. Užití Ichthys (řecky
ryba) jako hlavního symbolu prvotních křesťanů může být vnímáno jako
kryptogram. __Ichthys (řecky psaná) je vnímaná jako kryptogram a dá se
tedy číst__ jako slovo složené z prvních písmen slovního spojení:
__Ježíš Kristus, Boží syn, Spasitel__. Když byli křesťané v prvním
století n. l. pronásledováni Římany, používali rybu k označování
potkávacích míst a k rozlišení spojenců od nepřátel. ___Když křesťan
potkal na ulici cizince, nakreslil do hlíny jeden z oblouků ryby. Pokud
cizinec dokreslil druhý, oba věřící věděli, že jsou jedné víry. Dnešní
samolepky na náraznících aut a vizitky obchodníků se opírají o tuto
tradici. Symbol se dnes stále používá, aby ukázal, že jeho nositel je
praktikující křesťan. ___Jako logo jej používají i některé společnosti a
univerzitní spolky.

Ryby jsou v evangeliích zmiňovány několikrát a je jim dáván symbolický
význam. Někteří z Ježíšových učedníků (apoštolů) byli rybáři. Ježíš je
pověřil se slovy: „Udělám z vás rybáře lidí.“ Apoštol Petr, považovaný
za prvního papeže, se také stal patronem rybářů a obchodníků s rybami.
Traduje se, že Ježíš tím, že znásobil několik krajíčků chleba a dvě
ryby, mohl nasytiti celý dav. Ježíš přirovnává Boží rozhodnutí (kdo
vystoupí do nebe a kdo propadne peklu) k rybářům třídícím svůj úlovek,
ti si ponechávají dobré ryby a ty špatné vyhazují pryč. +
V pozdějších stoletích křesťanská církev pojala za svou tradici pojídání
ryby v páteční den (tato tradice se dnes v podstatě nedodržuje). Ryby
byla z různých důvodů masem, které bylo povoleno jíst i o půstu. Symbol
ryby byl v římském impériu tak významný, že ho křesťanské autority
převzaly a zároveň provedly rozsáhlou revizi, aby odstranily ranější
sexuální, žensko-genitální symbolické souvislosti. Křesťanství se
inspirovalo částí rituálních oděvů kněží sumero-semitského boha Dágona.
Kněží rybí božstvo s tělem ryby byli oděni buď v rybí kůži, nebo aspoň
nosili čepice ve tvaru rybí hlavy. Tato forma čepic je promítnuta do
pokrývek hlav křesťanských hodnostářů, jako je biskupská mitra. Ryba je
atributem několika katolických svatých např. Petra-apoštola (rybář
lidí), Benno-biskup míšeňský (zázračné nalezení klíče od jeho katedrály
v břiše ryby), Antonín Paduánský (pro nezájem lidí se v Rimini se svým
kázáním obrátil k moři a hned připlulo množství ryb, které ho se zájmem
vyslechly), Jan Nepomucký (mlčel jako ryba, mezi které byl shozen do
řeky).

Ryby mají v pohádkách své místo. Např. pomáhají najít ztracený předmět,
a to tak, že ho vyloví ze dna a v tlamě donesou hrdinovi na břeh
(Zlatovláska), nebo jsou vyloveny a vyvrženy, a v jejich útrobách se
najde ztracený předmět (Zlatý pták), nebo jsou zázračným zdrojem
porozumění zvířecí a ptačí řečí, dokonce pomohou královně k otěhotnění,
tím, že upravenou konkrétní rybu sní, kosti ryby sežere královnina fena
a ta také porodí štěňata a voda, ve které byla vařena a vylita, dá
vyrůst kouzelným mečům pro budoucí prince (Tři bratři, Rybářovi synové),
ryba může plnit jakékoli přání (O rybáři a zlaté rybce).

image:Pictures/1000000000000960000001E08EB59C24667B9715.png[image,width=642,height=128]

Sníh, sněhová vločka

Sníh je díky své zářivé bílé barvě a neposkvrněnosti symbolem čistoty,
očisty a nových začátků; sněhová vločka jedinečnosti, krásy a
pomíjivosti. Pověra říká, že kdo chce být krásný, má se umýt v čerstvém
sněhu ráno za úsvitu.

Zasněžená krajina s domky a stromy je malebná a vyvolává pocit klidu,
míru a pokoje (dokonce i čerstvě zasněžená velká města). Ten je v
souladu s vánočními svátky. Sníh tlumí zvuky a nutí nás zpomalit. Sníh
jiskří, je ticho a my se cítíme jako v pohádce. Oheň v krbu umocňuje
pocit rodinné pospolitosti, lásky a bezpečí. Proto vánoční pohádky i
filmy se odehrávají v zasněženém prostředí. Pokud takové není, tak na
konci, kdy vše v příběhu spěje ke šťastnému konci, určitě začne sněžit.

Pojem „bílé Vánoce“ jsou synonymum pro idylické Vánoce. U nás je toto
spojení obzvlášť silné. Toto do našich srdcí zasel malíř Josef Lada.
Proto se u nás také říká, když je krásně nasněženo, „ladovská zima“ -
idylická zima, plná sněhu, pohody, her, radosti.

Dnes v předpovědi počasí používáme jako univerzální symbol pro sněžení
sněhovou vločku.

V posledních letech míváme Vánoce „na blátě“ - bez sněhu. Prosinec bývá
na sníh velice skoupý. Zejména o Vánocích. Takže si tvoříme svou
soukromou pohádkovou zimu pomocí umělých sněhových vloček, rampouchů a
sněhu, kterými zdobíme stromky, okna, výkladní skříně. To nás přenáší
alespoň na chvilku do „zimní pohádky“.

Zima, když je vše zamrzlé, znamená stagnaci, nemožnost změny, ohrožení.
Runa Isa (runy - věštecké písmo starých Vikingů) znamená led. Pokud se
objeví ve věštbě, znamená stagnaci, nehybnost a nemožnost změny, potřeba
zastavit se a počkat s některými aktivitami. Ale také symbolizuje
pevnost.

Sníh i led jsou vlastně voda ve změněné formě. Vodní živel v magické
tradici symbolizuje city, pocity, emoce. Studený sníh a led – chladné
emoce (rčení: Místo srdce má kus ledu.) Schopnost vody zmrznou a opět
roztát symbolizuje proměnu a změnu, zejména v citové sféře.

Ve výkladu snů sníh znamená citové „odpojení“ od něčeho. Takové emoce
nelze prožívat a tedy s nimi pracovat. Husté sněžení je znakem přemíry
„chladných“ emocí, citového odpojení, a to může ztížit orientaci ve
vlastním životě, nacházet cestu (viditelnost v hustém

sněžení je nízká a klamná). Sníh sice vše nepěkné přikryje (to nám
umožní hrát si na to, že se přeci nic neděje a tak nás ukolébat do
sladké nečinnosti). Ale sníh jednou roztaje a problémy se v celé nahotě
odkryjí.

image:Pictures/10000000000005F8000001E0EBEABB275C7F67C9.png[image,width=642,height=201]

Svíčka/oheň

**Plamínek světla ve tmě zaháněl temnotu, strach, zlé síly, protože
přinášel světlo. Svíčky se zapalovaly při slavnostních příležitostech,
rituálech, za mrtvé. Byla jim vždy připisována magická síla (červená
svíčka symbolizuje energii, růžová lásku, bílá a černá ochranu, zelená
finance a kariéru). Víra v magickou sílu svíček se promítá i do pohádek,
kde např. světlo svíčky uspí netvory; je symbolem délky života
člověka.**

***Staří Slované na Dohvězdný večer (dnes ****Štědrý večer***) nikdy
nezapálili svíčku dřív, dokud se na obloze neobjevila první hvězda. Bylo
také zvykem obdarovávat se svíčkou jako symbolem nového světla. **

***Svíčka se stala ****symbolem světla a věčného života, světlem na naší
cestě životem. Svíčky proto nechyběly na žádném vánočním stromečku. Byly
však potenciální hrozbou požáru. V současnosti je úspěšně nahradily
žárovky různých barev. Svítí nejen na stromečku, ale i na oknech,
stromech, výkladních skříních apod. Dnes se města předhání, kdo bude mít
honosnější světelnou výzdobu. To mnohdy platí i mezi sousedy. Člověk se
pak ****může cítit**** jako v barevné a zářící pohádce nebo reklamě.***

**Oheň/světlo má zásadní význam pro člověka. Je zdrojem života (oheň je
zdrojem tepla) a světla (zahání nebezpečné noční tvory). Proto bylo
nutné mít vždy s sebou oheň, když musel člověk vyjít z domova za tmy. K
tomuto účelu se užívaly lucerny – nejčastěji zhotovené z tykve, dýně,
řepy. Dnešní připomínkou jsou lampiony.**

**Ohniště bývalo srdcem domova. Proto mělo v mnoha zemích i svého
vlastního ochránce, který byl současně domácím dobrým duchem. Nejčastěji
to byl zemřelý předek rodiny. Věřilo se, že v čase Vánoc jsou okolo
ohniště přítomní dávní předkové. Jejich kult přežívá v obyčejích
spojených s vánočním polenem/špalkem. V úctě byly i uhlíky a popel,
které v ohništi zůstaly na konci vánočních dnů. Dotkli se jich totiž
předkové, a tím je proměnili v kouzelné dary. Např. se popel sypal na
pole, aby rodilo, kousek zuhelnatělého dřeva se vložil do postele, aby
chránil dům před bleskem, nebo se vhodil do studny, aby zajistil po celý
rok dostatek pitné vody. Pokud oheň v krbu vyhasl, znamenalo to smrt v
domě, domácí duchové přestali rodině žehnat a přežití rodu bylo
ohroženo. Sousedi vám svůj oheň neposkytli – **

****

**přivolali by na sebe hněv svých domácích duchů. Žádný popel se v době
Vánoc nesměl vyhodit, aby nevlétl Ježíškovi do tváře.**

**Protože se věřilo, že vánoční oheň nikdy nezhasíná, zapalovalo se
vánoční poleno od hořícího kusu vánočního polena z loňského roku. A to
znamená, že nikdo doopravdy neumírá, protože nemůže existovat smrt, kde
je světlo, láska a teplo.**

***Později ****bylo ****nahra****zeno**** dřevo ****uhlím***, pálením
kterého vzniká hodně odpadu. A tak práce kominíka byla pro domácnost
důležitá. Žebřík a štětka byly jeho pracovní nástroje, cylindr byl jeho
talisman – měl ho chránit před pádem ze střechy. Kominík přinášel do
domácnosti štěstí, protože se postaral o to, aby v domácnosti hořel
oheň. Přinášel tedy štěstí.**

***_Betlémské světlo_****_ _****je krásná novodobá tradice, která má
kořeny v minulosti. Středověká legenda říká, že ****_jeden mladý rytíř
na křížové výpravě přísahal, že _***_pokud se vrátí domů z křížové
výpravy, tak do svého rodného města Florencie přinese plamínek z věčného
světla, který hoří v betlémské basilice, postavené na místě, kde se
podle biblické legendy narodil Ježíšek._**

***_Těsně před Vánocemi dorazili otrhaní mladíci do Florencie, kde v
jejich čele stál jeden se zapálenou svící s plamenem. Všichni přísahali,
že plamínek pochází z Betléma a zmíněný rytíř jej nesl v dobrých i zlých
dobách po poušti i po moři jen pro_**** ****_to, aby splnil svůj slib.
Svíci umístil v kostele, odkud si pak plamínek chodili zapalovat i další
obyvatelé. _****_ _***

***Betlémské světlo je**** ****plamínek z Betléma, který putuje napříč
Evropou****.**** Myšlenka šíření předvánočního pokoje a míru vznikla v
Rakousku, odkud se rozšířila do mnoha zemí světa.**** ****Poprvé
plamínek přicestoval v roce 1986 letadlem do Lince****, k****de se stal
součástí vánoční sbírky rakouského rozhlasu a televize na pomoc
postiženým dětem. K nám Světlo**** přátelství****,**** jak byl betlémský
plamen také nazván, v rukou skautů poprvé doputovalo**** ****v prosinci
1989.**** ****Do Betléma, místa narození Ježíše Krista, pro plamínek
vždy cestují chlapec nebo děvče (Dítě světla). Světlo zažehnuté v
Betlémě se pak šíří po Evropě. Na mnoha místech si pak až do Štědrého
dne mohou lidé od skautů připálit svíčky nebo lucerničky a Betlémské
světlo si jako symbol Vánoc odnést do svých domovů.***

**Symboly štěstí**

***_Kominík_**** přinášel do domácnosti štěstí, protože se postaral o
to, aby v domácnosti hořel oheň. Přinášel tedy štěstí. D****alším****
důvodem, proč se kominík stal symbolem štěstí, byla víra, že v komínech
se zjevují o Vánocích duchové, kteří mají tmavou barvu. Proto tvář
zamazaná od sazí se stala znamením, že její nositel je ve spojení s
duchy předků, elfy a vílami. Černá barva ho činila neviditelným pro
duchy mrtvých, a tím ho před nimi ochraňovala.***

***_Podkova _****– zdravý kůň byl bohatstvím a bez dobrého kopyta je kůň
lehce zranitelný. Také se věřilo v magickou moc železa a tvar půlměsíce
byl v některých kulturách posvátný. Hroby starých Číňanů mají tvar
podkovy, aby duším zemřelých byl zajištěn věčný klid a mír. Staří
Řekové, Římané i Keltové věřili v magickou sílu železa, které mělo
zahánět zlé duchy, a proto si nad vchod do svého příbytku věšeli
podkovou. Podkova se věší svými konci vzhůru, aby se v ní udrželo štěstí
a nevysypalo se.***

***_Prasátko_**** (zejména zlaté). V severských zemích a u Keltů byl
kanec symbolem síly a plodnosti. Ulovení kance byla nebezpečná
záležitost (Hérakles, Théseus, Melegros, Atlante, Bivoj). Prase bylo
zasvěceno některým bohům (Artemis, Jupiter, Adrienna, Frey). Zlaté prase
se stalo symbolem prosperity. Později se věřilo, že ten, kdo snědl na
Nový rok vepřové, měl v příštím roce štěstí.***

****

***Černá zvěř (divoké prase) vždy vzbuzovala respekt. Kňour patří k
nejnebezpečnějším zvířatům. Stal se proto symbolem síly a odvahy (např.
naše pověst o Bivoji, který složil živého kance holýma rukama a složil
ho k nohám kněžny Libuše). V Indii Brahma (bůh stvořitel) má podobu
kňoura. Višnu (udržovatel) později také získal podobu kňoura. V řecké
antice se setkáme s třemi strašlivými mýtickými zvířaty: erymanský a
kalydonský kanec a krommyónská bachyně. Adonis byl sumerským bohem obilí
a byl znázorňován jako kanec. +
****V řecké mytologii je příběh o ****_bohyni Afrodité, která se
zamilovala_****_ do krásného mladíka Adonise. Toho jednoho dne při lovu
usmrtil kanec a z Adonisovy krve vyrostly červené podzimní květy
hlaváčku. _***

***U Keltů byl kanec božstvem, byl symbolem odvahy, bojovnosti a
plodnosti. Černá zvěř měla podle nich magické vlastnosti. Ve slovanském
bájesloví byl kanec průvodcem nejvyššího boha Svantovíta. Posvátný kanec
byl také Radegastovým průvodcem.****V Číně je prase symbolem štěstí,
blahobytu, hojnosti, plodnosti. Prase je také v čínském kalendáři.
Údajně ten, kdo se narodil v hodině divokého prasete je tvrdohlavý,
duševně nezávislý, úspěšně překonává překážky.****_ _****Ve starém
Egyptě se věřilo, že bohyně Nut každé ráno pozře hvězdy, ty zůstávají
skryté v jejím těle až do západu slunce, kdy je zrodí. Proto byla bohyně
Nut někdy zobrazována jako bachyně.***

**Prase bylo v mnoha náboženstvích posvátné a obětní zvíře.**

**Křesťanství, judaismus a islám považují prase za zvíře nečisté. Pro
křesťany bylo zosobněním ďábla pro svou smyslnost, nenasytnost a
nečistotu. Zde se pravděpodobně promítá situace v Egyptě (islám i
judaismus vznikl v Egyptě), kdy v Horním Egyptě byl preferován bůh Horus
(spojován se sokolem) a v Dolním Egyptě bůh Seth (spojován s prasetem).
Horní Egypt začal prase spojovat se silami zla a nečistoty, aby získal
politický vliv nad Dolním Egyptem.**

***_Čtyřlístek._**** Podle legendy čtyřlístek na zem přinesla pramáti
Eva. Utrhla si ho v rajské zahradě na památku na to nádherné místo.
Každý jeho lístek nese svou symboliku: živly – voda, oheň, země, vzduch;
roční období. Pokud je objeven náhodně nebo obdržen jako dar, je
symbolem: víry, naděje, lásky, štěstí; Nebo štěstí, zdraví, lásky,
bohatství. Ochraňuje také před nenávistí, zlem a únavou. Proto si ho
lidé vkládali pod práh domů, pod postel, na okno – aby chránil jejich
domovy. Když si ho svobodná dívka dala pod polštář, spatřila ve snu tvář
svého budoucího ženicha. ***

**Irská křesťanská tradice považuje trojlístek za symbol Svaté trojice:
Otec, Syn, Duch Svatý. Pokud je nalezen čtyřlístek, je znamením Boží
Přízně.**

*Vánočka*

***T****ato pochoutka z kynutého těsta, rozinek a mandlí je tradiční
český symbol Vánoc. Správně se plete do copu z devíti pramenů: spodní
čtyři symbolizují čtyři živly, tedy oheň, vodu, zemi a vzduch.
Prostřední tři představují rozum, cit a vůli člověka a vrchní dva
***představují lásku a moudrost. Při pečení vánočky si hospodyně měla
vzít bílou zástěru a šátek a při hnětení těsta nesměla s nikým hovořit.
Při kynutí těsta měla skákat hodně vysoko, aby těsto naskočilo. Někde se
do Vánočky zapékala mince, a kdo ji našel, zajistil si tím zdraví a
hojnost na další rok. Pokud se vánočka při pečení natrhla nebo
připálila, nevěstilo to nic dobrého**

***P***říbuznou naší vánočky je německá a rakouská štola.

*Vánoční rostliny*

K Vánocům dnes patří různé rostliny jako __vánoční kaktus (rod
Schlumbergera); brambořík (Cycklamen)- __zabraňuje působení zlých
kouzel. __Chryzantémy (Chrysanthemum), __lidový název kateřinky v mnoha
zemích nejsou spojovány s Památkou zesnulých, ale jsou symbolem

bohatství. V Japonsku jsou symbolem císařského rodu.

Ve vánočních výzdobách se objevují také begónie, kamélie, měsíčky,
vřesy, kosatce, macešky – jsou zelené i v zimě. Jsou tedy symbolem
vítězství života nad zimním spánkem, či umíráním. V poslední době se
setkávají se vzrůstající oblibou konvalinky. Legenda říká, že vyrostly
na místě, kde dopadly slzy Panny Marie nad smrtí Ježíše Krista. V
severské mytologii byly zasvěceny Ostaře, která přinášela jaro.

__Vánoční/anglická/zimní/sněžná růže tedy čemeřice černá (Helleborus
niger). __Je to magická rostlina. Ten, kdo chtěl, aby nebyl nikým viděn,
nasypal před sebou prášek z kořene čemeřice. Užívá se také při vymýtání
a vyvolávání astrálních bytostí. Ve Francii se věšela do prasečích
chlívků, aby bránila zlým duchům působit na zvířata. Prášek, umletý ze
suchého kořene čemeřice, byl používán jako přísada do šňupacího tabáku.
Kořen čemeřice obsahuje látky dráždící sliznici a tím vyvolává kýchání.
Lidově se ji proto říkalo kýchavka. Keltové věřili, že kýchnutí z těla
vypudí zlé síly.

Křesťanská legenda praví, že _při narození Ježíška čemeřice vykvetla
blízko betlémských jeslí_. Jiná křesťanská legenda ji také spojuje s
narozením Krista. _Když byly Ježíškovi přinášeny dary, chudá pastýřka
plakala, že nemá co Ježíškovi darovat. Ani květinu. Jeden z andělů se
zbavil sněhu pod svýma nohama a objevila se bílá květina s růžovým
nádechem. Čemeřice. +
A tak chudá pastýřka mohla Ježíškovi přinést_ _dárek – květinu, kterou
ji podaroval anděl._

__Břečťan (Hedera) __symbolizuje tajemnou moc, protože je stále zelený.
Dříve se vánoční stůl zdobil břečťanovými věnečky. Nosí štěstí ženám a
nevěstám. Používá se v kouzlech lásky a věrnosti. Chrání proti
negativním silám a proti neštěstí.

__Barvínek (Vinca), __dříve se nazýval __brčál. __Zůstává zelený i pod
sněhem. Kytičky barvínku se pokládaly na vánoční stůl nebo dávaly do
vázy jako symbol manželské věrnosti. Je to silná magická bylina. Musí
být sbírána člověkem čistého srdce, a to jen v určitých nocích v měsíci
(první, devátá, jedenáctá, třináctá). Při sběru se pronáší zaklínání:
„Modlím se k tobě, barvínku, jenž jsi užíván pro tolikero užitečných
vlastností, abys ke mně blažený přišel v plnosti svého květu a dal mi
sílu, která by mě chránila, prospívala mi a nedovolila utrpět škody ani
jedem, ani vodou.“

Jeho nošením lze získat půvab, přivolat peníze, chránit se před hady,
otravou, divokými zvířaty, strachem, uhranutím, duchy. Když je nošený
nebo rozsypán pod postelí, vzbuzuje vášeň. Využívá se v kouzlech lásky.
Pověšený nad domovými dveřmi, poskytuje ochranu domu. Pohled na něj
vyvolává zapomenuté vzpomínky.

image:Pictures/10000000000004B0000001E0BBCC9118F2C7FBD3.png[image,width=642,height=256]

**Vánoční strom/stromeček**

**Vánoční stromeček je jeden ze symbolů, který je starší než Vánoce
samotné. Římané totiž na svých slavnostech používali jehličnaté stromy,
aby oslavili zimu.**

Jehličnaté stromy však také zapadají do křesťanství. Žijící strom, který
překonává smrt zimy, odráží příběh samotného Krista. Když Martin Luther
začal reformovat katolickou církev, používal jehličnaté stromy jako
trvalý symbol Kristova vzkříšení.

Strom jako symbol má své kořeny ve středověké tradici náboženského
významu: jako předehra k vánočním oslavám byla před vchodem do kostela
během Svaté noci hrávána hra, která připomínala tajemství prvotního
hříchu Adama a Evy v ráji. +
Přesný důvod použití jehličnatého stromu jako vánočního symbolu není
přesně znám. Snad je to jednak proto, že strom vždy spojuje všechny tři
části světa. Svými kořeny zasahuje do země (Peklo), kmen symbolizuje
materiální svět (Očistec) a větve sahají do nebe (Nebesa). A také proto,
že jehličnany jsou navíc věčně zelené, tedy jsou symbolem věčného
života.

Do Čech se tradice zdobení vánočního stromu dostala v 19. století z
Německa. Zdobení stromečku záviselo na krajových zvyklostech a na
sociálním postavení dané rodiny. Na výrobu ozdob se používali pouze
přírodní materiály jako ořechové skořápky, zrní, kukuřice, koření,
sláma, kukuřičné listy a ústřižky textilu. Na strom se zavěšovala
jablíčka, ořechy a šišky, z papíru vyrobené hvězdy, řetězy a různé
květy. Na stromek se věšelo také různé vánoční cukroví, pečivo,
perníčky, figurky a preclíčky, barvený cukr, křížaly. Foukané skleněné
ozdoby jsou přínosem německých sklářů. O skleněném jablíčku hovoří
legenda, že __jeden francouzský sklář těžce nesl neúrodu jablek, kterými
se zdobil vánoční stromek. Proto vyfoukl jablíčka ze skla a zavěsil je
na stromek. __Skleněné baňky se objevili až koncem 19. století jako
výrobky českých sklářů. Výhradně českou vánoční ozdobou jsou čokoládové
figurky.

Významnou součástí ozdob je vánoční řetěz. Původně měl zvýraznit září
svíček.

Vánoční stromky se buď věšely na strop špičkou dolů, nebo se stavěly do
dřevěného podstavce ve tvaru kříže a neodmyslitelně k němu patřily
rozsvícené svíčky. Rozsvěcení vánočního stromu připomíná pohanskou
oslavu návratu Slunce (slunovrat). Křesťanská filozofie však hovoří o
světle, teple a lásce v našich srdcích, symbol věčného světla z Betléma.

Vánoční strom je symbol světla.

*Vánoční pohlednice*

První vánoční přání se objevilo v roce 1841 ve skotském Edinburgu.
Velice rychle si získalo popularitu a rozšířilo se po celém světě. Při
jejich tvorbě se nekladou meze tvořivosti a zručnosti. Pro svou krásu a
rozmanitost se staly předmětem sběratelství.

Žádná SMS, MMS, e-mail atd. nenahradí ručně psaný vánoční pozdrav,
protože je osobní. Evokuje totiž pocit, že nejde o zdvořilost, ale o
osobní vyjádření našeho vztahu k příjemci.

Vánoční skřítek

Vánoční skřítek/vánoční elf oblečený v červené a zelené barvě se
špičatou červenou/zelenou čepičkou jako pomocník amerického Santa
Clause, je v podstatě původně norský a dánský nisse, švédský tomten,
finský tonttu.

Skřítek nisse žije pod podlahou domu, Původně to byl duch dávného
předka. V Norsku nisse roznáší dárečky, má červený obleček, vysoké
botičky, husté fousy. Vypadá jako miniaturní stařík se šedivými fousy s
červenou čepičkou. Když ji sundá, je viditelný. Má boty s přezkou,

které ho mohou kdekoli rychle přenést.

Skřítci tomten (Švédsko) a tonttu (Finsko) vypadají jako malý stařík s
dlouhými fousky, kouří fajfku a mají špičatou červenou čepičku. Tomten
většinou bydlí ve starém stromě, který roste před domem, tonttu v
podzemí. Tomten rozdává na Štědrý den dárky.

Nisse, tomten a tonttu jsou ztělesněním Vánoc.

=== *Zvon /zvonky/zvonečky*

=== Nošení zvonů a cinkajících předmětů obecně znamenalo, že se nositel chrání před zlem, před nepřátelskými duchy, před lakotou. Zvony zažehnávaly svým hlasem neviditelné a nežádoucí vlivy. Kdysi se věřilo, že dovedou létat. Bývalo zvykem darovat zvoneček tomu, kdo je dárcovu srdci nejbližší.

Jejich hlas je prý prostředníkem mezi Bohem a lidmi a povznáší lidskou
duši k Bohu. Legenda říká, že na Štědrý den vyzvánějí na zvony kostelů
andělé. Jejich zvuk je andělský a připomíná, že největším bohatstvím je
láska. V rodinách si jej připomínáme „andělským zvoněním“ - kovový
stromeček se čtyřmi svíčkami. Když jsou zapáleny, roztočí se ozdoba
umístěna na vrcholku stromečku a ozve se jemné, skutečně „andělské“,
zvonění.

Každý zvon má svoje "srdce", které když se rozezvučí, hlásá příchod
naděje a radosti. Zvony všech zrušených kostelíků a kaplí se prý o
půlnoci Štědrého dne rozezní a spravedlivým se na hodinu naskytne
možnost najít zlatý poklad, na což je vyhrazena pouhá hodina.

Zvony a zvonky mají bohatou symboliku. Jejich zvuk nám přináší radost a
často se používají k tomu, aby oznamovaly radostné noviny, jako narození
Krista. Zvonky byly důležitou součástí kněžského oděvu. Když tedy o
Vánocích zvoníme na zvony, je to důležitá připomínka toho, že Kristus je
vysokým knězem, hlavou Jeho Církve a jádrem naší víry.

Zvonky mají symbolicky ochránit naše srdce před lakotou a připomínat
nejdůležitější věci – že na světě je láska a soucit nad všechna
bohatství hmotná, stejně jako nesmrtelnost naší duše. Jeden zvoneček
bychom měli každoročně darovat někomu srdci drahému. Ježíšek přichází s
nadílkou po zacinkání zvonečku.

ŠTĚDRÝ DEN - ZVYKY A TRADICE

=== *Štědrý den*

=== *_Štědrý den - ráno_*

Již od rána se dodržovaly tradice, které měly vliv na to, jaký bude
příští rok. Kdo vstal za rozbřesku a umyl se vodou ze studny nebo z
potoka, byl po celý další rok zdráv. Dětem se dalo cukroví, aby byly
sladké (hodné). Hospodyně ráno začala v domě vařit polévku
„štědrovačku“, do které dala vše, co v chalupě bylo. To proto, aby v
domě bylo vždy dostatek jídla. Slepicím se ráno na Štědrý den nasypalo
zrní s mákem, aby v dalším roce dobře nesly. Hospodář zajel s dvouročkem
(dvouletý kůň) do lesa pro dříví, aby prý koník jezdil jako oheň. Mládež
zhotovila slaměného panáka, kterému se říkalo „brusař“ a podstrčila ho
některému ze sousedů do domu. Ten se ho snažil co nejdříve zbavit,
brusař totiž způsoboval srážení vánočkového těsta. Hospodyně pečlivě
hlídala, aby jí do těsta nespadl vlas, to by znamenalo velké mrzutosti.

=== Štědrý den – během dne

Na Štědrý den se nesmělo chodit do hospody ani hrát karty, nesmělo se
nadávat a klít (ani při úleku). Kdo se celý den postil, uviděl večer
zlaté prasátko. Je to zvyk z pohanských dob, kdy se slavil zimní
slunovrat a jeho symbolem bylo slunce a zlaté prase. Hospodyně zadělaly
těsto na chleby a vdolky. Kopistím (nástroj na mísení těsta) pak
pomazaly ovocné stromy, aby dobře rodily a rukama od mouky pohladily
plané stromky, aby začaly plodit. O Štědrém dni se nesmělo prát, aby se
nepřivolala do domu smůla. Čištění chlévů na štědrý den by zase přineslo
kulhání dobytka. Pometlem se vyčistila pec od popela a chlapci potom po
pometlu přeběhli, aby se v noci nepočurávali. Dopis milovanému, napsaný
na Štědrý den, znamenal budoucí rozchod. Odpoledne se začal zdobit
vánoční stromeček. Kdo v předvečer vstoupil bosou nohou na sekyru, toho
neměly v příštím roce bolet nohy. Hospodář před večeří obalil ovocné
stromy slámou a zatřepal s nimi, aby se včas probudily ze zimního
spánku.

=== Štědrý den – večer: štědrovečerní večeře

Štědrovečerní hodování podléhá mnoha rituálům, které mají domácnosti
zajistit zdraví, štěstí a bohatství. Velká pozornost se věnovala
přípravě štědrovečerního stolu. Věřilo se, že stůl je posvátný a to
zejména o svátečním čase.

Ke štědrovečerní tabuli se usedalo ve svátečním oblečení. Stůl musel být
prostřený pro sudý počet lidí. Věřilo se, že před večeří chodí stoly
obhlížet Smrt, a kde prý najde lichý počet, tam se následující rok vrátí
pro jednoho ze členů rodiny. Aby se v rodině držely peníze, dávala se
pod každý talíř mince nebo šupina z kapra. Ta měla stejný význam i v
peněžence. Do každého rohu stolu se dávala ošatka. V jedné byl pecen
chleba, aby rodina měla dostatek jídla. Ve druhé bylo to, co se urodilo
na poli a v zahradě, aby byla další rok dobrá úroda. Ve třetí byly
peníze, symbolizující blahobyt a ve čtvrté byly kousky potravin pro
drůbež a dobytek. Nohy stolu se omotávaly řetězem, aby rodina držela
pohromadě a také proti zlodějům na poli. Na stůl se dával bílý ubrus a
na něj dožínkový věnec, který sloužil jako podnos pod polévku. Dále byl
na stole bochník chleba, česnek, hrnek medu a svíce.

Po skončení večeře se ubrus nevyklepává. Zbytky na něm zůstávají pro
dušičky, které se v tuto noc vrací do svých domovů. O jídlo ze
štědrovečerního stolu se lidé v minulosti dělili s domácími zvířaty,
část hospodář hodil do ohniště, aby dům neohrozil požár, **kosti a
drobečky se zahrabaly ke kořenům stromů pro bohatou úrodu**, do studny
se vhodil ořech nebo jablko, aby na příští rok zajistily dobrou vodu.

Jakmile vyšla první hvězda (jinde se čekalo, až ponocný zatroubí na
pastýřský roh koledu), hospodyně začala nosit na stůl. Hospodář zapálil
svíčky uprostřed stolu (později to byly svíčky na stromečku) a všichni
se pomodlili. Poté usedli ke stolu. Hospodář rozkrojil jablko na tolik
dílů, kolik bylo členů rodiny. Každý svůj kousek snědl, to proto, aby
všichni z rodiny našli cestu domů a aby se po roce opět sešli. Potom
hospodář nakrájel na malé kousky chléb, pomazal je medem a každému
dítěti dal, aby bylo po celý rok dobré jako med. Dále se jedla jídla ze
společné mísy. Nejdříve hrách, ten spojoval rodinu v dobrém i zlém, poté
polévka pro sílu, čočka pro hojnost a peníze a nakonec se pro radost a
pohodu jedl kuba, ryba nebo jiný masitý pokrm.

Po dobu jídla se nikdo nesměl od štědrovečerního stolu zvednout.
Znamenalo by to, že rodina se příští Vánoce nesejde celá.

U starých Slovanů se po západu slunce sešla celá rodina ve svátečních
šatech k večeři. Hospodář se nejdříve pomodlil a vzpomenul nepřítomné
členy rodiny a zemřelé předky. Pak se všichni posadili pod ikony.
Hospodář si nalil číšku vodky a odlil trochu na ubrus, pak ji

vypil. To pak udělali i ostatní. Byl to hold pro zemřelé. Při jídle pro
zemřelé odkládali část pokrmů. Po posledním jídle byla kuťja – obřadní
pokrm. Bývá to kaše z ječných krup a medu; pšeničných krup s mákem a
medem; hrachu a pšenice; hrachu a medu apod. Pak se věštilo.

_Magie je lidstvem nepochopená věda._

A. C. Clark

== Věštby na štědrý večer

O Vánocích a zejména o Štědrém dnu se od nepaměti věří, že má tajemnou
moc. V tomto čase lze nahlédnout do budoucnosti, ale budoucnost lze i
ovlivnit. Nejdůležitější oblastí věštění bylo zdraví, vdavky, bohatství,
úroda.

Ve slovanských zemích bylo zvykem navršit koláče na kraj stolu. Hospodář
se za ně schoval a ptal se ostatních, zda ho vidí. Pokud řekli, že ho
nevidí, znamenalo to, že příští rok bude bohatá úroda.

=== *_Věštby o vdavkách_*

**O Štědrém dni se mohly dívky dozvědět něco o svém budoucím
ženichovi:**

**- Po večeři sypaly ptákům drobky a děvčata sledovala, z které strany
přiletí první pták – odtud měl také přijít ženich.**

**- Také se doporučovalo zabouchat na kurník. Jestliže se kohout ozval,
mělo se děvče chystat na vdavky.**

**- Okrajovala se jablka a dlouhý skrojek házeli chlapci i děvčata za
hlavu. Podle tvaru, který skrojek na zemi vytvořil, se hádalo písmeno,
jímž začínalo jméno nastávajícího.**

**- Svobodná dívka se otočila ke dveřím zády a přes rameno házela botou.
Když špička směřovala ke dveřím, děvče se do roka provdalo.**

**- Děvčata třásla plotem nebo bezem a odkud se ozval pes, odtud měl
přijít ženich.**

**- Která dívka nasbírala o Vánocích devět patek od vánoček, do roka se
měla vdát.**

**- Pokud měla dívka více nápadníků, napsala jejich jména na lístečky a
vložila do knedlíčků. Ty uvařila. První knedlík, který vybrala a
rozkrojila, obsahoval papírek se jménem mladíka, který je jí souzen.**

**- Svátek sv. Barbory je 4. prosince. V tento den si dívky ulomily
„barborku“, větvičku třešně. Věřilo se, že pokud větvička dívce
rozkvete, bude se vdávat v příštím roce. Děvčata proto „barborky“
pečlivě opatrovala. Vložila je do vody a obvykle je postavila do chléva,
kde byla nejstálejší teplota. Navíc je postřikovala vodou nabranou do
úst, aby účinek byl zcela osobní a voda měla správnou teplotu. Pokud
větvička vykvetla, dívka měla v následujícím roce naději na svatbu.
Význam mělo i to, který den větvička rozkvetla. Pokud to např. bylo
sedmý den, tak mohla očekávat ten šťastný den v sedmém měsíci roku
(červenec). Dříve dívky dávaly větvičkám jména chlapců a věřily, že se
vdají za toho, čí větvička rozkvete.**

=== *_Věštby o budoucnosti_*

- Na stůl se postavilo sedm hrnečků dnem vzhůru. Pod každý se položil
nějaký symbol, např. peníz (bohatství), hlína (smrt), obrázek (stane se
rodičem), srdce (láska), střep (štěstí), chleba (hojnost) a ty se pak
odkrývaly. Jeden hrnek byl prázdný, a kdo jej otočil, ten vypustil bídu.

Varianta: Sedm hrnečků – pod každý hrneček se vloží jeden symbol. Peníz
znamená bohatství, uhlí/kámen signalizuje nemoc, prsten svatbu či lásku,
hřeben nedostatek, šátek věští cestu, chléb štěstí a dudlík miminko. Pak
stačí, když si zavážeme oči, zamícháme hrnečky a jeden si zvolíme.

- Sfoukávala se svíce a podle směru kouře se určovala budoucnost. Když
kouř stoupal vzhůru, měl by být dotyčný další rok zdravý. Kouř směřující
do kouta nebo k peci znamenal, že dotyčný má zůstat doma a komu šel kouř
ke dveřím, tem měl odejít z domova.

- Lilo se horké olovo do vody a podle tvarů odlitku se hádala budoucnost
(např. hvězda znamenala úspěch a uznání, strom znamenal dlouhý život,
hvězda štěstí).

- Po večeři se rozkrajovala jablka napůl. Pokud byl jádřinec ve tvaru
zdravé hvězdy, znamenalo to štěstí a zdraví. Poškozená hvězda
symbolizovala nemoc, kříž symbolizoval smrt.

- Když se v místnosti náhle rozsvítilo, sledovali se stíny. Čí stín
neměl hlavu, ten měl do roka zemřít.

- Dívky chodily o půlnoci na řeku prosekávat led. Na vodní hladině mohly
spatřit svoji budoucnost.

- O půlnoci se chodilo ke chlévu poslouchat, co si povídají domácí
zvířata.

=== *_Věštby s ořechy_*

Hojně se věštilo pomocí ořechů.

Louskání ořechů

- Kdo první našel ve svém ořechu tmavé jádro, toho prý čekala brzká
smrt. První čtyři rozlousknuté ořechy dotyčnému prozradí, jaké je jeho
zdraví. Jsou-li jádra pěkně bílá, je všechno v nejlepším pořádku.
Jsou-li načernalá, znamená to nemoc a všechna čtyři jádra černá
znamenají smrt.

- Vybraly se tři ořechy stejné velikosti, odstranila se jádra, do
jednoho se dala hlína, do druhého chleba a do třetího mince. Skořápky se
slepily k sobě a daly se mezi ostatní ořechy. O půlnoci si každý vybíral
z mísy. Kdo získal ořech s hlínou, čekala ho chudoba, ořech s mincí
znamenal hojnost a ořech s chlebem znamenal spokojenost.

== **_Lodičky z ořechových skořápek_**

== Velmi rozšířený zvyk bylo pouštění lodiček. Do ořechové skořápky se voskem přilepila malá svíčka a zapálila se. Každý vložil svoji lodičku do mísy s vodou a sledovalo se, jak lodičky plavou.

- Když se lodičky shlukovaly k sobě, znamenalo to rodinné soužití bez
problémů. Vztah členů rodiny určovala vzdálenost jednotlivých lodiček od
sebe.

- Pokud se nějaká lodička odtrhla z kruhu, znamenalo to, že její majitel
odejde v brzké době z domova.

- Jedna lodička uprostřed znamenala, že její majitel potřebuje pomoc a
ochranu.

- Když se lodička nevzdálila od kraje, majitele nečekaly žádné změny.

- Potopená lodička znamená marnou snahu.

- Pokud jedna lodička potopila druhou, znamenalo to, že její majitel se
neohlíží na druhé a jde tvrdě za svým cílem. U partnerů to znamenalo
brzký rozchod, u sourozenců žárlivost na druhého.

- Dvě lodičky plující spolu jsou symbolem spolupráce, přátelství a
lásky. Pokud vedle sebe plavou dlouho, znamená to dlouhý a pevný svazek.
Čí lodička pluje první, ten je ve vztahu dominantnější. Když se jedna
lodička přiblíží k druhé a té zhasne svíčka, znamená to, že svým
chováním dotyčný způsobí ztrátu lásky druhé osobě nebo také odmítnutí
prosby.

- Pokud lodička dopluje sama ke druhému břehu, získá to, po čem touží
bez cizí pomoci.

- Ta lodička, která se přimyká každou chvíli k jiné lodičce, je
znamením, že majitel bude přelétavý a bude hledat sám sebe.

- Když v loďce zhasne svíčka, poté co byla položena otázka, znamená to
neupřímnost. - Zhaslá svíčka lodičky v přístavu znamená nedůležitost
otázky.

- Lodička, která dopluje k protějšímu břehu se zhasnutou svíčkou,
znamená dosažení cíle za příliš vysokou cenu.

Lodičky se měly po věštění vždy spálit, aby se umocnila kladná věštba a
oslabila ta negativní.

**_Věštby pro těhotné_**

Těhotná žena se z ořechových lodiček může dozvědět, zda čeká holčičku
nebo chlapečka. Vypustí jednu velkou a jednu menší skořápku.

- Menší skořápka napravo od větší prorokuje chlapečka, po levé straně
holčičku.

- Oddělení malé a velké lodičky značí nezávislé dítě.

- Potopená lodička znamená chudobu v souvislosti s narozením dítěte.

- Pokud obě lodičky doplují spolu ke břehu, budou mít matka a dítě
krásný vztah nebo to bude snadný porod.

Lodičky se měly po věštění vždy spálit, aby se umocnila kladná věštba a
oslabila ta negativní.

- Když žena očekává děťátko, má se bedlivě se dívat, kdo přijde do
stavení jako první návštěvník. Jeho pohlaví určovalo pohlaví ještě
nenarozeného dítěte.

== Zvířata na Štědrý večer

Nezapomínalo se ani na dobytek, každému se dal kousek ze štědrovečerní
večeře. Kravám a koním se dala vánočka, houserovi česnek, studánka v
blízkosti také dostala kousek vánočky, aby měla čistou vodu. Zbytky z
jídla, skořápky a kosti naházely děti pod stromy, aby bylo hodně ovoce.

Věřilo se, že zvířata o půlnoci mluví lidskou řečí a kdo je uslyší, může
se dozvědět, co se stane.

*SILVESTR / NOVÝ ROK*

***Silvestr ****je mužské křestní jméno latinského původu****.****
Znamená les a silvestris lesní. Jméno Silvestr tedy můžeme přeložit jako
muž z lesa.**** ****U nás jeho svátek slavíme 31. prosince – poslední
den v roce. Je to den,**** kdy se důkladně uklízí, aby se do Nového roku
mohlo vstoupit s „čistým štítem“ - tedy moci začít vše od začátku.
****Rozšířeným zvykem je sejít se s přáteli a uspořádat silvestrovskou
oslavu. ***Její součástí bývají ohňostroje a dělobuchy s cílem nadělat
co nejvíce rámusu. Jedná se o starý zvyk. Naši předkové lomozem vyháněli
zlé duchy (např. **

****

****

**práskáním biče), protože ti měli zimní měsíce rádi kvůli dlouhým nocím
a mohli lidem škodit.**

***Zlé duchy jde také vyhnat z domu či bytu zvoněním. Je zapotřebí
****se zvonečkem obejít všechny místnosti a zazvonit v nich. Pokud v
některé z nich zvoneček zvoní divně, sídlí v něm zlý duch. Je nutno na
zvonečku zvonit tak dlouho, až bude čistě zvonit. To bude znamenat, že
duch místnost opustil.***

***Před usnutím o Silvestrovské noci máme myslet na něco obzvláště
hezkého. Pokud se nám o tom bude zdát, mělo by se to i splnit. **** ***

**Nový rok **je významný den. Je počátkem určitého časového úseku. Proto
se k němu váže mnoho pověr v duchu „**Jak na Nový rok, tak po celý rok!“
Proto se také přeje k Novému roku vše dobré, protože když já ti přeji
všechno dobré, ty mi přeješ všechno dobré také.**

Za vynálezce novoročenek se považuje český hrabě Karel Chotek. Ten
nechtěl v roce 1827 obcházet návštěvy nebo je ve svém domě přijímat, a
tak místo toho začal rozesílat blahopřejné lístky. Říkalo se jim
omluvenky a zdobil je hezký obrázek. Jiné zdroje zase uvádí, že PF
(péefka) vznikla z takzvaných minucí – tedy malovaných a veršovaných
přáníček, které posílali učitelé vrchnosti a městským zástupcům. Za tato
přání pak dostávali finanční dárek.

**Římané všechny různé oslavy zasvětili vždy nějakému božstvu. Oslava
příchodu Nového roku byla zasvěcena bohu Janusovi se dvěma tvářemi –
jedna tvář je obrácená do minulosti (dívá se dozadu), druhá do
budoucnosti (dívá se před sebe).**

Současnými symboly Nového roku, které mají přinést štěstí, jsou
kominíček, čtyřlístek, prasátko. Lidé si tyto symboly vzájemně darují.

Na Nový rok se mělo dodržovat a dodržuje mnoho pověr. Mezi ty, které
vyznáváme i dnes, patří:

- Co se v tomto dni udělá, ovlivní celý příští rok.

- Na 1. ledna se nesmí uklízet. Kdo by zametal, vymetl by si štěstí z
domu. Nesmělo se prát ani nechat sušit prádlo na šňůře, protože by to do
roka věstilo smrt někoho blízkého.

- V tento den je dobře zapomenout na hádky. Pak bude celý rok klidný.

- Dobrým znamením bylo, pokud jako první host byl někdo mladý a svěží.
Takový pak bude i celý rok. Staří lidé znamenali hádky, mladí štěstí a
ti nejmenší (děti) pak lásku.

- Na Nový rok si nepůjčujte peníze, znamenalo by to pro vás nedostatek
peněz po celý příští rok. Ale ani nikomu peníze nepůjčujte. Znamenalo by
to, že vás po celý rok bude někdo o vaše peníze "obírat". V kapse
(peněžence) máte mít peníze, aby se vás držely celý rok.

- Kdo má na sobě něco nového, bude celý rok pěkně oblečen.

- Nový rok se nemá jíst žádný pták (kuře, husa, kachna), aby nám
neuletělo štěstí. Ale také ne zajíc, aby nám štěstí neuteklo, ryba, aby
nám štěstí neuplavalo. Mělo by se jíst jídlo, které má mnoho malých
částek (luštěniny, rýže…), maso a zelenina nakrájené nadrobno, abychom
měli příští rok hodně peněz.

- Na Nový rok se pekla vánočka, která měla v sobě zapečené hrachové
zrnko. Tato vánočka se načínala na Nový rok, a kdo ve svém kousku našel
hrášek, ten měl příští rok nebývalé štěstí.

- Také se nemělo tento den nic vynášet ze stavení, protože by po celý
rok ve stavení něco chybělo.

- Když zůstane jedinec o půlnoci nepolíben, pak zůstane i celý rok
osamocen.

Na nový rok se také věštilo. Nejčastěji se tahala "štěstíčka" zabalená
do kousků papíru. Kdo si vytáhl jablíčko - tomu bylo slibováno zdraví,
kdo si vytáhl uhlí, byl ohrožen nemocí, kdo bramboru - znamenalo to
chudé jídlo a kdo buchtu, znamenalo to dostatek. Dnes stačí napsat
jednotlivé věštby na papírovou kartičku a vytáhnout si věštbu.

image:Pictures/10000000000002D2000001E072440A01B2CFAA5F.png[image,width=154,height=102]image:Pictures/10000000000002CF000001E03E21DDF4265D5958.png[image,width=157,height=104]

Poznámka:

Seznam literatury neuvádím, protože čítá několik desítek knih, množství
časopisů a příspěvků na internetu.

Použité obrázky jsou převzaty ze
https://pixabay.com/cs/images/search/vánoční/[https://pixabay.com/cs/images/search/v%C3%A1no%C4%8Dn%C3%AD/]
